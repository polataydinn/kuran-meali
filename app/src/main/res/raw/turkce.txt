a1. Rahman ve Rahim olan Allah’ın adıyla
a2. Hamd âlemlerin Rabbi olan Allah’a mahsustur.
a3. (O) Rahman’dır (ezelde bütün yaratılmışlar hakkında hayır ve rahmet irade buyuran sevdiğini sevmediğini ayırt etmeksizin bütün varlıklara merhameti olandır). Rahîm’dir (verdiği farklı nimetlerle yarattığı varlıkları değişik şekillerde besleyen ve bu besleme işini devam ettirendir).
a4. (O) yargı (mükâfat ve ceza) gününün sahibidir. Bkz. 4/36 9/31 51/56
a5. (Ey Rabbimiz!) Yalnız sana kulluk eder ve yalnız senden yardım dileriz.
a6#7. Bizi doğru yola kendilerine (lütuf ve ikramda bulunarak) nimet verdiğin kimselerin yoluna ilet; gazaba uğramışların ve sapmışların yoluna değil.
,
a1.  Elif Lâm Mim.
a2. Bu kendisinde kuşku çelişme tutarsızlık olmayan (ilahi bir) kitaptır. Muttâkiler için bir yol göstericidir. Bkz. 3/103 5/16 6/155 10/57 14/1
a3. Onlar ki gayba inanırlar ve namazlarını ikame ederler. Kendilerine rızık olarak verdiklerimizden infak ederler. Bkz. 8/3
a4. Onlar hem sana indirilene (Kur’an’a) hem de senden önce indirilene (kitapların asıllarına) inanırlar. (Onların) ahiret hayatının varlığı konusunda da hiçbir şüpheleri yoktur.  Bkz. 31/4
a5. İşte Allah’a karşı sorumluluk bilinciyle yaşayanlar Rablerinin gösterdiği yolda yürüyenlerdir ve gerçek anlamda kurtuluşa erenler de onlardır.
a6. İnkârcılara gelince; onları uyarsan da uyarmasan da onlar için birdir (inanmamaya kararlı oldukları için) onlar iman etmezler.
a7. Allah (küfürde direnmeleri sebebiyle) onların kalplerini ve kulaklarını mühürlemiş ve gözlerine de (ilahi hakikatleri görmeyi engelleyen) perde çekmiştir. Onlar için (âhirette) büyük bir azap vardır. Bkz. 4/155 6/25 16/108
a8. Ve insanlardan öyle kimseler vardır ki gerçekte inanmadıkları halde “Biz Allah’a ve âhiret gününe inanıyoruz.” derler.
Bkz. 2/165
a9. Onlar (böylece) Allah’ı ve iman edenleri kandırmaya çalışırlar. Hâlbuki onlar yalnızca kendilerini kandırırlar ve bunun (aldandıklarının) farkında bile olmazlar.
a10. Onların kalplerinde bir hastalık vardır. (İnkârda direndikleri ve yeryüzünde fesat çıkardıkları için) Allah da hastalıklarını artırmıştır ve söyledikleri yalanlarından dolayı onlar için acıklı bir azap vardır.
Bkz. 4/142-143
a11. Onlara: “Yeryüzünde yozlaşmaya ve bozgunculuğa yol açmayın.” denildiğinde: “Biz sadece ıslah edicileriz.” derler.
a12. İyi bilin ki onlar bozguncudur ve yozlaşmaya yol açan kimselerdir; ama bunun kendileri de farkında değillerdir.
a13. Onlara: “(Mü’min) insanların inandıkları gibi siz de iman edin.” denildiğinde: “Biz de şu dar kafalıların inandığı gibi mi iman edelim?” derler. İyi bilin ki asıl dar kafalılar hiç şüphesiz (onların) kendileridir; fakat bunu bilmezler.
Bkz. 26/111
a14. (Onlardan bazıları) iman edenlerle karşılaştıkları zaman: “Biz de sizin gibi inanıyoruz.” derler. Fakat şeytanlarıyla (münafık dostlarıyla) yalnız kaldıkları zaman: “Şüphesiz biz sizinle beraberiz; biz onlarla sadece eğleniyoruz.” derler.
Bkz. 2/76
a15. Allah (bu alaycı tavırlarından ve ürettikleri kötülüklerden dolayı) onları maskaraya (soytarıya) çevirir ve taşkınlıkları içinde serserice dolaşmalarına mühlet verir.
Bkz. 15/95
a16. Onlar hidayete karşılık (kendi iradeleriyle) sapıklığı satın almış olan kimselerdir. Ancak onların bu ticareti kazançlı olmamış ve kendileri de doğru yola girememişlerdir.
Bkz. 17/7
a17. Onların durumu (geceleyin) ateş yakan kimsenin durumu gibidir ki ateş tam çevresini aydınlattığı sırada (yaptıkları yüzünden) Allah ışıklarını yok ediverir de onları göremez bir şekilde zifiri karanlıkta bırakıverir.
a18. Onlar sağırdırlar (ilahi mesajları duymak istemezler) dilsizdirler (gerçekleri konuşmayı dilemezler) ve kördürler (Hakkı görmeyi arzulamazlar). Bu sebeple onlar (dalaletten hidayete) dönemezler.
a19. Yahut onların durumu; gökten yoğun karanlıklar içinde gök gürültüsü ve şimşekle sağanak hâlinde boşalan yağmura tutulmuş kimselerin durumu gibidir. Onlar ölümün dehşeti içinde yıldırımlardan korunmak için parmakları ile kulaklarını tıkarlar; oysa Allah inkârcıları çepeçevre kuşatmıştır.
a20. Neredeyse gözlerini kapıverecek olan şimşek önlerini aydınlattığında onun ışığında yürürler karanlık çökünce de dikilip kalırlar. Şayet Allah dileseydi onları işitme ve görme yeteneklerinden yoksun bırakabilirdi. Şüphesiz Allah her şeye gücü yetendir.
a21. Ey insanlar (Siz sadece) sizi ve sizden öncekileri yaratan Rabbinize kulluk edin ki (azaptan) korunasınız.
Bkz. 2/168
a22. O (Rab) ki yeryüzünü sizin (yaşamanız ve istirahatiniz) için bir döşek göğü de (faydalanmanız için) bir tavan yaptı ve gökten su indirip onunla size rızık olarak topraktan çeşitli ürünler çıkardı. Siz de artık bunu bildiğiniz halde Allah’a eşler koşmayın! (Putlar edinmeyin!)
a23. Eğer kulumuza (Muhammed’e) indirdiğimiz (Kur’an) hakkında kuşkunuz varsa o zaman aynı değerde bir sûre getirin ve Allah’tan başkalarını da size tanıklık etmeleri için çağırın; eğer doğru sözlü kişilerseniz…
Bkz. 10/38 11/13 17/88
a24. Eğer bunu yapamıyorsanız -ki kesinlikle yapamayacaksınız- o zaman yakıtı insanlar ve taşlar olan hakikati inkâr edenler için hazırlanmış ateşten sakının!
Bkz. 4/140
a25. İman edip faydalı ve güzel işler yapanları müjdele! Onlara altından ırmaklar akan cennetler vardır. Öyle ki ne zaman rızık olarak orada bazı ürünler bahşedilse: “Bu bize daha önce (dünyada) bahşedilenlerin aynısıymış.” diyecekler. Oysa bu onların aynısı olmayıp (dünyadakilerin) benzeri olarak kendilerine sunulacaktır. Orada onların tertemiz eşleri/arkadaşları da olacak ve onlar orada devamlı kalacaklardır. Bkz. 3/15 dipnot ve 4/57
a26. Allah hakikati ortaya koymak için bir sivrisineği hatta (yaratılışta) ondan daha da küçük olan bir şeyi örnek vermekten imtina etmez. İnananlar onun Rablerinden gelen doğru ve uygun bir örnek olduğunu bilirler. İnkârcılar ise: “Allah’ın böyle bir örnek vermesinin ne anlamı var?” derler. Böylece Allah’ın verdiği bu örnekle birçokları sapıtır birçokları da doğru yola ulaşır. Fakat şu bir gerçektir ki bu örnekle (Allah) ancak fasıkları (yoldan çıkmış olanları) sapıklıkta bırakır. Bkz. 22/73
a27. Onlar öyle (fasıklardır) ki (emirlerine kayıtsız şartsız bağlı kalacaklarına dair) Allah’a kesin söz verdikten sonra sözlerinden dönerler. Allah’ın sürdürülmesini emretmiş olduğu (sosyal ve insani) ilişkileri keserler ve yeryüzünde bozgunculuk çıkarırlar. İşte onlar hüsrana uğrayanlardır.
a28. Allah’ı nasıl inkâr edebilirsiniz ki? Siz ölü iken sizi var etti. Sonra sizi öldürecek ve sonra tekrar diriltecek. Sonra ona döndürüleceksiniz. Bkz. 22/66
a29. O (Allah) ki yeryüzünde bulunan bütün varlıkları sizin için yarattı (ve emrinize verdi). Sonra da plan ve tasarımını göklere uygulayıp onları yedi gök şeklinde düzenledi. O (her şeyi) hakkıyla bilendir. Bkz. 41/12 65/12 67/3 71/15-16
a30. Bir zamanlar Rabbin meleklere: “Ben yeryüzünde (hükümlerimi icra edecek) bir halife (etkili ve yetkili olmaya elverişli insan) yaratacağım.” buyurmuştu. Melekler de: (Ya Rab!) “Seni övgüyle yüceltip takdis eden bizler dururken orada bozgunculuğa ve yozlaşmaya yol açacak ve kan dökecek birini mi yaratacaksın?” dediler. (Allah da) şöyle buyurdu: “Muhakkak ki ben sizin bilmediklerinizi bilirim.”
a31.  Allah Âdem’e bütün varlıkların isimlerini/özelliklerini öğretti. Sonra onları meleklere göstererek: “Dedikleriniz doğruysa haydi bunların özelliklerini bana söyleyin bakalım!” buyurdu.
a32. (Onlar) dediler ki: “Sen yücesin bize öğrettiğinden başka bizim hiçbir bilgimiz yoktur. Gerçekten (her şeyi) hakkıyla bilen (her şeyi) hikmetle yapan yalnız Sensin.”
a33. (Allah Âdem’e:) “Ey Âdem! Eşyanın özelliklerini meleklere bildir.” buyurdu. O da isimleriyle/özellikleriyle/kanunlarıyla onları bildirince (Allah) buyurdu ki: “Ben size dememiş miydim göklerin ve yerin sırlarını sadece ben bilirim. Ayrıca sizin neyi açığa vurduğunuzu içinizde neyi sakladığınızı da bilirim.”
a34. O vakit biz meleklere: “Âdem’e secde edin.” (Onun varlığını kabul edin/önünde hürmetle eğilin) demiştik de İblis dışında hepsi secde etmişti. İblis ise yan çizmiş kibre sapmış ve küstahça böbürlenmişti. Böylece kâfirlerden olmuştu. Bkz. 7/11 17/61 18/50 20/116 38/76
a35. Yine dedik ki: “Ey Âdem! Eşinle birlikte cennette/bahçede kal. Onun nimetlerinden ikiniz de bolca yiyin fakat şu ağaca yaklaşmayın yoksa haddi aşanlardan olursunuz.”
a36. Ama şeytan (cennette ebedî kalmak istiyorsanız bu ağaçtakinden yiyin diyerek) ikisini de içinde bulundukları yerden (bahçeden) çıkardı (ve böylece sahip oldukları konumu yitirmelerine sebep oldu). Bunun üzerine biz de: “(Şeytana uyduğunuz için) birbirinize düşman olarak çıkın gidin! Yeryüzü sizin için belirli bir süreye kadar barınak ve geçim yeri olacaktır (dedik). Bkz. 7/11-24 ve dipnotu 20/116-123
a37. Bunun üzerine Âdem Rabbinden ikaz ve uyarı içeren vahiyler aldı Rabbine itaate yöneldi ve tövbe etti. (Allah da) bunun üzerine tövbesini kabul etti. Çünkü Allah tövbeleri kabul eden ve merhameti bol olandır. Bkz. 7/23
a38. Onlara dedik ki: “Hepiniz (ilişiğinizi keserek) göç edin oradan.” Yalnız (iyi bilin ki) size (ve neslinize) benden bir hidayet geldiği zaman kim benim hidayetime uyarsa artık onlara (hem dünyada hem de ahirette) korku yoktur ve onlar üzülmeyeceklerdir de.”
a39. Hakikati inkâr edip mesajlarımızı ciddiye almayanlar var ya; işte onlar cehennem halkıdır ve onlar orada kalıcıdırlar.
a40. Ey İsrailoğulları (Yakup’un oğulları)! Size verdiğim nimetimi hatırlayın ve bana (iman ve itaat hususunda) verdiğiniz söze vefalı olun ki ben de sözümü tutayım. Ve yalnız ben (im azabım)dan sakının!
Bkz. 2/47 122 45/16
a41. Sizin yanınızda olan (Tevrat’ın aslın)ı doğrulayıcı nitelikte indirdiğim vahye inanın. Ona inanmayanların öncüleri olmayın! Âyetlerimi de basit çıkarlar karşılığında (dünyalık menfaat için) değiştirmeyin ve yalnız benden (bana karşı gelmekten ve azabıma uğramaktan) sakının!
a42. Hakkı batıl ile örtüp bile bile gerçeği gizlemeyin.
Bkz. 3/71
a43. Namazı ikame edin zekâtı verin ve rükû eden (mü’min)lerle birlikte siz de rükû edin. Bkz. 6/72 ve namazla ilgili dipnotu.
a44. Siz kitabı okuyup durduğunuz halde insanlara erdemli olmayı öğütlüyor da kendinizi unutuyor musunuz? Hâlâ aklınızı işletmeyecek misiniz?
a45. Hem sabır (ve sebat)la (sıkıntılara katlanarak ve mücadeleye devam ederek) hem de salatla/duayla (Allah’tan) yardım isteyin. Hiç kuşkusuz bu (yeryüzünde adâlet ve doğruluğu egemen kılmak için verilen mücadele) yürekten Allah’a yönelenler dışında herkes için zor bir iştir.
Bkz. 2/153 6/72 ve namazla ilgili dipnotu 14/7
a46. (İnananlar) o kimselerdir ki Rablerine kavuşacaklarını ve sonunda ona döneceklerini iyi bilirler (ve Onun öğretilerine göre yaşarlar).
a47. Ey İsrailoğulları! Size verdiğim nimetleri ve bir zamanlar sizi diğer kavimlere karşı (İslam’la şereflendirerek) üstün kıldığımı hatırlayın! Bkz. 2/40 61 ve dipnotu 122; 45/16
a48. Öyle bir günden sakının ki o gün hiç kimse bir başkası adına bir şey ödeyemez. Hiç kimseden (azaptan kurtulmak için) herhangi bir şefaat (bedel ve karşılık) kabul olunmaz fidye alınmaz; onlara yardım da edilmez.
Bkz. 2/123 255; 6/51 70; 10/3; 21/28; 34/23 ve şefaatle ilgili dipnotu; 53/26
a49. (Ey İsrailoğulları! Yine hatırlayın ki) işkencenin en kötüsünü size uygulayan kadınlarınızı (kızlarınızı) bırakıp erkek çocuklarınızı boğazlayan/öldüren Firavun’un adamlarından sizi kurtarmıştık. Bu da Rabbiniz tarafından büyük bir imtihandı.
Bkz. 7/141 28/4 ve dipnotu.
a50. Hani sizin için denizi yarıp sizi kurtarmış Firavun (ve) soyunu/adamlarını siz bakıp dururken boğmuştuk.
Bkz. 10/90-92 43/55-56
a51.  Hani biz Musa ile kırk gece için sözleşmiştik. Sizler ise onun yokluğunda buzağıya taparak zalimlerden olmuştunuz.
Bkz. 2/54 92; 4/153; 7/148-155; 20/88
a52. Bütün bunlara rağmen (tövbe edince) şükredersiniz diye biz de sizi affetmiştik.
a53. Hani! Musa’ya; doğru yolu bulmanız ve hak ile batılı ayırt etmeniz için deliller vermiştik.
a54. Musa kavmine demişti ki: “Ey kavmim! Şüphesiz siz buzağıyı (maddeyi) tanrı edinmekle kendinize kötülük ettiniz. Onun için hemen yaratanınıza tövbe edip içinizdeki kötülükleri öldürün (ıslah edin). Bu yaratıcınız katında sizin için daha hayırlıdır.” Böylece Allah tevbenizi kabul etmiş olur. Hiç şüphesiz o tövbeleri kabul edendir merhametlidir.
a55. Bir zamanlar: “Ey Musa! Biz Allah’ı açıkça görmedikçe asla sana inanmayız.” demiştiniz de sizi yıldırım çarpmıştı. Siz ise bakıp duruyordunuz.
Bkz. 7/155
a56. Ölü bir toplum haline geldikten sonra şükredesiniz diye sizi tekrar hayata döndürmüştük (geri getirmiştik).
a57. Ve (Tih çölünde Sina’da sizi güneşin yakıcı sıcaklığından korusun diye) üstünüze bulutları gölge yapmıştık. Size kudret helvası ile bıldırcın indirmiş “Verdiğimiz rızıkların iyi ve güzel olanlarından yiyin” demiştik. (Buna rağmen isyan etmişlerdi ama böyle yapmakla onlar) Bize değil kendilerine zarar vermişlerdi.
a58. Ve yine hatırlayın o günleri (Sina çölünü geçtikten sonra) “Bu beldeye (Kudüs ya da Eriha’ya) girin ve yiyeceklerinden dilediğiniz kadar bolca yiyin. Kapıdan tevazu içinde (şükür) secdesi ederek girin ve “Hıtta!” (Günahlarımızın yükünü üzerimizden kaldır!) diye dua edin ki günahlarınızı bağışlayalım. Çünkü iyilik yapanlara sınırsız mükâfat vereceğiz.” diye vaadimiz vardır.
Bkz. 28/5
a59. Derken onların içindeki zalimler kendilerine verilmiş olan sözü başka bir sözle değiştirdiler (Tövbe manasına gelen “Hıtta” kelimesini alaya alarak onu buğday manasında olan “hınta”ya çevirdiler). Bunun üzerine biz de o zalimlere gökten bir bela/azap indirdik.
a60. (Yine) Hatırlayın; Musa kavmi için su aramıştı. O zaman biz ona: “Asanı (bastonunu) kayaya vur.” demiştik (o da vurmuştu ve) ondan on iki pınar fışkırmıştı böylece her soy (kabile) su alacağı kaynağı bilmişti. Ve (onlara): “Allah’ın verdiği rızıktan yiyin için ve yeryüzünde bozgunculuk yaparak karışıklık çıkarmayın.” (demiştik).
a61. Yine bir zaman demiştiniz ki: “Ya Musa biz artık tek çeşit yemekten bıktık. Rabbine bizim için dua et de bize yerin yetiştirdiği değişik ürünlerden yeşillik kabak sarımsak mercimek soğan bitirsin…” (Musa da) demişti ki: “Daha hayırlı ve onurlu olan yaşadığımız bu hayatı daha düşük olanla mı değiştirmek istiyorsunuz? O halde utanç içinde Mısır’a dönün (şehre inin); orada istediğiniz şeylere kavuşabilirsiniz.” Böylece onlara yoksulluk ve aşağılık damgası vuruldu ve Allah’ın gazabına uğradılar. Bu musibet Allah’ın ayetlerini inkâr etmeleri nebileri haksız yere öldürmeleri ve isyan edip aşırı gitmeleri sebebiyle gelmişti.
a62. Şüphesiz inananlar (Müslümanlar) ile Yahudiler Hıristiyanlar ve Sâbiîlerden kim Allah’a ve âhiret gününe inanır ve sâlih amel işlerse (faydalı işler yaparsa) onlara Rableri katında mükâfat vardır. Onlar gelecekten endişe etmeyecek ve geçmişten dolayı da üzüntü duymayacaklardır. Bkz. 5/69 22/17
a63. Hani (şiddetli bir sarsıntı ile) Tûr (-i Sina) dağını üzerinize (düşüverecek gibi) yükselttiğimiz sırada sizden söz almıştık ve size şöyle emretmiştik: “Size verdiğimiz mesaja sımsıkı sarılın onun muhtevasını hatırdan çıkarmayın ki bu sayede (kötülüklerden) korunasınız.”
a64. Ama bundan sonra yine yüz çevirdiniz. Eğer üzerinizde Allah’ın lütuf ve rahmeti olmasaydı her halde hüsrana uğrayanlardan olurdunuz.
a65. Andolsun ki içinizden (ibadet etmek yerine balık avlayarak) cumartesi günü yasağını ihlal edenleri biliyorsunuz. (Bu davranışlarından ötürü) onlara: “Aşağılık maymunlar olun!” demiştik. Bkz. 4/47 154 ve Cumartesi yasağıyla ilgili dipnot 7/163 166 ve “Aşağılık maymunlar olun” la ilgili dipnotu 16/124
a66. Biz bunu hem o zamandakilere hem de sonradan geleceklere bir ibret ve sorumluluk bilinciyle yaşamak isteyenlere de bir nasihat kıldık.
a67. Hani Musa kavmine: “Allah size bir sığır kesmenizi emrediyor.” demişti de onlar “Bizimle alay mı ediyorsun?” demişlerdi. O da (onlara) “Cahillerden olmaktan Allah’a sığınırım!” diye cevap vermişti.
a68. (Onlar) demişlerdi ki: “Bizim için Rabbine yalvar da o sığırın niteliklerini bize bildirsin.” (Musa) demişti ki: “Allah buyuruyor ki: O (sığır) ne yaşlı ne körpe ikisi arasında orta yaşta dinç bir sığırdır. Artık emrolunduğunuz işi yapın!”
a69. “Bizim için Rabbine yalvar da onun rengini de açıklasın.” (Bunun üzerine Musa): “O (Rabbim) diyor ki: O bakanlara ferahlık verecek sapsarı bir inektir.” demişti.
a70. (Ey Musa!) “Bizim için Rabbine yalvar da onun tam olarak nasıl bir şey olduğunu bize açıklasın (çünkü) bize göre tüm sığırlar birbirine benzer. Allah dilerse elbette biz doğru yolu buluruz.” demişlerdi.
a71. (Musa) demişti ki: “(Allah) buyuruyor ki: O henüz boyunduruk altına alınmayan yer sürmeyen ekin sulamayan serbest dolaşan (salma) renginde hiç alacası bulunmayan bir inektir.” Bunun üzerine onlar: “İşte şimdi gerçeği anlattın” diyerek tanımlanan sığırı kestiler. Ama az kalsın bu emri yerine getiremeyeceklerdi.
a72. Hani bir kimseyi öldürmüştünüz de suçu birbirinizin üstüne atmıştınız. Oysa Allah sizin örtbas ettiğiniz her şeyi açığa çıkarandır.
a73. (Bu amaçla) dedik ki; “Haydi şimdi öldürülen bu adama kesilen ineğin bir parçasıyla vurun!” Allah ölüleri bu şekilde diriltir ve size âyetlerini gösterir. Umulur ki bu sayede aklınızı işletirsiniz.
a74. Ne var ki bundan sonra (ibret almanız gerekirken) kalpleriniz yine katılaştı; taş gibi hatta daha da katı (oldu). Çünkü taşlardan öyleleri vardır ki içlerinden ırmaklar akar; öyleleri vardır ki çatlar da bağırlarından sular fışkırır öyleleri de vardır ki Allah’a karşı duyduğu saygıdan yuvarlanıp aşağı düşer. Allah yaptıklarınızdan asla habersiz değildir.
a75. Şimdi siz (ey mü’minler) onların size inanacaklarını mı umuyorsunuz? Aksine birçoğu Allah’ın kelamını dinler ama onu anladıktan sonra bilerek çarpıtırlar. Bkz. 2/14
a76. (Onların ikiyüzlüleri) İnananlarla karşılaştıkları zaman: “Biz de iman ettik.” derler. Kendi aralarında baş başa kaldıklarında ise: “(Ne yapıyorsunuz?) Allah’ın size açtıklarını (Tevrat’taki bilgileri) Rabbiniz katında sizin aleyhinize hüccet getirmeleri için mi onlara anlatıyorsunuz? Aklınızı kullanmayacak mısınız?” derler. Bkz. 2/146 ve dipnotu.
a77.  Onlar bilmezler mi ki Allah onların gizlediklerini de açığa vurduklarını da bilir.
a78. İçlerinde bir takım ümmîler (İlâhi kelâmın gerçek bilgisine sahip olmayanlar) vardır ki Kitab’ı (Tevrat’ı) bilmezler. Bütün bildikleri kulaktan dolma şeylerdir. Ve onlar ancak zanna/kuruntuya dayanırlar.
a79.  Kendi elleri ile kitabı yazdıktan sonra karşılığında az bir dünyalık menfaat için: “Bu Allah katından geldi.” diyenlerin vay haline! Kendi elleriyle kaydettiklerinden ötürü yazıklar olsun onlara! Ve yine bütün o kazandıklarından ötürü yazıklar olsun böylelerine!
a80. Onlar: “Sayılı birkaç gün dışında bize ateş asla dokunmayacaktır.” derler. Onlara de ki: “Allah’tan bir söz mü aldınız? Aldıysanız ne âlâ Allah sözünden asla caymaz.” Yoksa bil(e)mediğiniz şeyleri Allah adına mı söylüyorsunuz? Bkz. 3/24
a81. Hayır! İş onların sandığı gibi değil. (Hangi ırka hangi dine ve hangi kültüre mensup olursa olsun) her kim bir kötülük işler de kötülüğü kendisini çepeçevre kuşatırsa (kötülüğü yaşam biçimine dönüştürürse); işte onlar cehennem halkıdırlar. Onlar orada kalacaklardır.
a82. İman edip faydalı eylemde bulunanlar ise cennet halkıdır. Onlar da orada kalacaklardır.
a83. Ve bir vakit İsrailoğullarından şöyle söz almıştık: “Allah’tan başkasına kulluk etmeyeceksiniz ana-babaya yakınlara öksüzlere ve biçarelere de iyilik edeceksiniz. İnsanlarla güzellikle konuşacaksınız namazlarınızı ikame edeceksiniz ve zekâtı vereceksiniz.” Sonra pek azınız hariç sözünüzden döndünüz. Hâlâ da yüz çevirmeye devam ediyorsunuz.
a84. (Yine) birbirinizin kanını dökmeyeceksiniz birbirinizi yurtlarınızdan sürmeyeceksiniz diye de sizden söz almıştık. Sonra sizler bunu onaylamıştınız. Hâlâ da (buna) tanıklık etmektesiniz (bu ahitleri Tevrat’ın aslında da görmektesiniz).
a85. (Buna rağmen) birbirinizi öldürüyor ve içinizden bazılarını yurtlarından sürüyor onlara karşı kötülük ve düşmanlık için aranızda iş birliği yapıyorsunuz. Onları sürgüne göndermeniz yasaklandığı halde sürgüne gönderiyorsunuz. Sonra size esir olarak geldiklerinde ise fidye alışverişi yaparak kendilerini kurtarıyorsunuz. Yoksa siz Kitap’ın bir kısmına inanıp bir kısmını inkâr mı ediyorsunuz? Oysa içinizden böyle yapanların cezası dünya hayatında rezillikten başka bir şey değildir. Onlar kıyamet günü de azabın en şiddetlisine uğratılırlar. Allah yaptıklarınızdan habersiz değildir.
a86. Onlar âhiret karşılığında dünya hayatını satın alan kimselerdir. Bu yüzden onların ne azabı hafifletilecek ne de kendilerine yardım edilecektir.
a87. Andolsun ki Musa’ya Kitap’ı (Tevrat’ı) verdik arkasından birtakım resuller de gönderdik. Meryem oğlu İsa’ya açık deliller (mucizeler) verdik ve onu Cebrail ile de destekledik. Size her ne zaman bir resul nefislerinizin hoşlanmayacağı ilahi bir mesaj getirse siz büyüklük taslayarak; (gelen resullerin) bir kısmını yalanlayacak bir kısmını da öldürecek misiniz? Bkz. 3/48-49
a88. Onlar: “(Kur’an’ı anlamak hususunda) kalplerimiz perdelidir (Hak adına başka bilgiye ihtiyacımız yok).” dediler. Aksine hakikati kabullenmeyi reddettikleri için Allah onları rahmetinden dışlamıştır. Bunun içindir ki onların çok azı iman eder.
a89. Kendilerine ellerindekini (Tevrat’ın aslını) tasdik eden bir kitap (Kur’an) gelince (Yahudiler) onu inkâr ettiler. Oysa daha önce (bu kitabı getirecek resul ile) inkârcılara (müşriklere) karşı yardım istiyorlardı. (Tevrat’tan) tanıyıp bildikleri (bu resul) kendilerine gelince bu sefer (bu İsmailoğullarındandır İsrailoğullarından değildir diye) kendileri onu inkâr ettiler. Artık Allah’ın lâneti bütün inkârcıların üzerinedir.
a90.  Allah’ın kullarından dilediğine nebilik (yani Araplardan bir yetime peygamberlik) ihsan etmesini kıskandıkları için Allah’ın indirdiğini (Kur’an’ı) inkâr ederek kendilerini harcamaları/satmaları ne kötü bir şeydir! İşte Yahudiler Allah’ın bir gazabından (İsa ve İncil’i inkâr ettiklerinden dolayı azaba uğramalarından) sonra (Kur’an-ı inkâr ettiklerinden dolayı da) başka bir azaba tutuldular. O inkârcılar için ayrıca (ahirette de) hor ve zelil edici bir azap vardır.
a91. Kendilerine: “Allah’ın indirdiğine (Kur’an’a) iman edin.” denildiği zaman: “Biz sadece bize indirilene (Tevrat’a) inanırız.” derler ve ondan başkasını inkâr ederler. Hâlbuki o Kur’an kendi ellerinde bulunan Tevrat’ı(n aslını) doğrulayan hak bir kitaptır. Onlara de ki: “Gerçekten size indirilene inanıyor idiyseniz niçin daha önce Allah’ın nebilerini öldürüyordunuz?”
a92.  Andolsun ki Musa size apaçık delillerle geldi. Siz ise onun yokluğunda (Tur Dağı’na gittikten sonra) kendinize yazık ederek buzağıya taptınız.
Bkz. 2/51 7/148-155
a93.  Hani “Size verdiğimiz Tevrat’ı kuvvetle tutun emirlerini dinleyip gereğince amel edin” diye Tur’u üzerinize kaldırıp sizden sağlam söz almıştık. Onlar da “Kulağımızla işittik kalbimizle isyan ettik.” demişlerdi. Çünkü küfürleri sebebiyle kalplerine buzağı/madde sevgisi sinmişti. Onlara de ki: “Eğer inanan kimseler iseniz imanınız size ne kötü şey emrediyor.”
Bkz. 4/154 7/171
a94. (O Yahudilere) de ki: “Eğer Allah katında ahiret yurdu (cennet) diğer insanlara değil de sadece size mahsus ise ve (bu iddianızın da) doğru olduğunu düşünüyorsanız hemen ölümü isteyin (ki cennete kavuşup dünyanın sıkıntısından kurtulun)!”
Bkz. 62/6
a95. Oysa onlar kendi (iradeleriyle) işlemiş oldukları (günahlar) yüzünden ölümü kesinlikle istemezler. Hiç şüphesiz Allah zalimleri hakkıyla bilendir.
a96. Onları insanların hayata en düşkünü puta tapanlardan bile daha tutkunu olarak bulacaksın. Her biri ister ki bin yıl yaşatılsın. Oysa uzun yaşamak kendilerini azaptan kurtaracak değildir. Hiç şüphesiz Allah yaptıklarını çok iyi görmektedir.
a97. De ki: Kim Cebrail’e düşmansa iyi bilsin ki hem senden evvel indirilen kitapların doğruluğunu bildiren hem de inananlara doğru yolu gösteren ve bir müjdeci olan Kur’an’ı Allah’ın izniyle senin kalbine o (Cebrail) indirmiştir.
a98. Kim Allah’a meleklerine resullerine Cebrail’e Mikail’e düşmanlık beslerse (bilsin ki) Allah inkârcılardan nefret edendir.
a99. Biz sana apaçık âyetler indirdik. Yoldan çıkmış olanlardan başkası onları inkâr etmez.
a100. Onlar ne zaman söz verdilerse aralarından bir grup onu bozup sözünden dönmedi mi? Zaten onların çoğu güvenilir değildir.
a101. Onlara ne zaman Allah tarafından yanlarındakini (Tevrat’ın aslını) doğrulayan bir resûl geldiyse kendilerine Kitap verilenlerden bir topluluk sanki hiç bilmiyormuş gibi Allah’ın kitabını arkalarına attılar.
a102. (Tevrat’ı bırakıp sihirle meşgul olan Yahudiler) Süleyman (Peygamber)in hükümranlığı hakkında şeytanların (ve şeytan tinetli insanların) uydurdukları yalanların ardına düştüler. Oysa Süleyman (büyü yaparak) küfre girmedi. Fakat o şeytanlar insanlara sihri ve (özellikle de) Babil’deki Hârût ve Mârût adlı iki güç sahibine ilham edilen (sihr)i öğretmek suretiyle küfre girdiler. Hâlbuki o ikisi: “Biz yalnızca bir fitneyiz (imtihan vesilesiyiz sihri caiz görüp de) sakın küfre sapma(yın)!” demedikçe hiç kimseye (sihir adına bir şey) öğretmiyorlardı. Fakat (bazı düzenbazlar) o ikiliden erkekle karısının arasını açan sihri/haram tılsımları öğreniyorlardı. Oysa onlar Allah’ın izni olmadıkça o sihirle hiç kimseye zarar veremezlerdi. Buna rağmen (onlar böyle yaparak) kendilerini zarara uğratacak ve fakat kendilerine hiçbir fayda getirmeyecek şeyleri öğreniyorlardı ve Andolsun onu (büyücülük sırlarını) satın alanın ahirette hiçbir payı olmadığını da biliyorlardı. Karşılığında kendi nefislerini (ve ahiret nimetlerini) sattıkları şeyin ne kadar kötü (pişmanlık verici) bir şey olduğunu bilselerdi (böyle davranmazlardı).
a103. Eğer onlar iman edip Allah’ın istediği gibi yaşasalardı Allah katından onlara erişecek olan ödül elbette daha hayırlı olacaktı. Keşke bunu bilmiş olsalardı!
a104. Ey inananlar! (Resûle) “Râinâ” (bizi güt) demeyin! Onun yerine: “Unzurnâ” (bize karşı tahammüllü ol bizi gözet bizi yönet) deyin ve ona kulak verin. Çünkü hakikati inkâr edenleri şiddetli bir azap beklemektedir.
Bkz. 4/46 5/13
a105. Kitap ehlinden olan inkârcılar da müşrikler de Rabbinizden size hiçbir hayır indirilmesini istemezler. Allah ise (iyi niyet ve eyleminden dolayı) dilediğine/dileyene rahmetini tahsis eder. Allah büyük lütuf sahibidir.
a106. Biz yürürlükten kaldırdığımız veya unutturduğumuz herhangi bir mesajı mutlaka daha iyisi veya benzeri ile değiştiririz. Allah’ın her şeye kadir olduğunu bilmez misin?
a107. Göklerin ve yerin mülkünün Allah’a ait olduğunu bilmez misin? Sizin için Allah’tan başka ne bir dost ne de bir yardımcı vardır.
a108. Yoksa vaktiyle Musa’yı sorguya çektikleri gibi siz de resullerinizi sorguya çekmek mi istiyorsunuz? Her kim hakikate inanmak yerine onu inkâr etmeyi tercih ederse doğru yoldan sapmış olur.
a109. Kitap Ehlinin çoğu hak kendilerine apaçık belli olduktan sonra içlerindeki kıskançlıktan dolayı sizi imandan sonra küfre döndürmek isterler. (Ey inananlar! Savaş cizye ve benzeri şeylerde) Allah’ın emri/tedbiri gelinceye kadar onları bağışlayın (gerek sözle gerekse eylemle onlara ilişmeyin) ve onları hoşgörün (müsamahalı davranıp idare edin). Şüphesiz Allah her şeye gücü yetendir.
Bkz. 3/99 186 4/44
a110. Namazı ikame edin zekâtı verin (mali yükümlülüğünüzü yerine getirin). Çünkü kendiniz için önceden yaptığınız her iyiliği Allah katında mutlaka bulacaksınız. (Unutmayın ki) Allah bütün yaptıklarınızı görendir.
Bkz. 6/72 ve namazla ilgili dipnotu.
a111. Onlar: “Yahudilerden ve Hıristiyanlardan başka hiç kimse Cennet’e giremeyecek.” dediler. Bu onların kendi kuruntularıdır. Sen de ki: “İddianızda tutarlı iseniz haydi delilinizi ortaya koyun!”
a112. Hayır kim işini güzel yaparak yüzünü (kendini ruhu ve bedeniyle) Allah’a teslim ederse Rabbi katında mükâfatını görecektir ve böylelerine kaygılanacak ne de korkacaktır.
a113. Yahudiler: “Hıristiyanlar (dinde sağlam) bir temele dayanmamaktadır.” dediler. Hıristiyanlar da: “Yahudiler (sağlam) bir temele dayanmamaktadır.” dediler. Oysa hepsi de Kitap’ı okuyorlar. Gerçeği bilmeyenler de onların dediğini söylemişlerdi. Kıyamet günü Allah anlaşmazlığa düştükleri konularda aralarında hüküm verecektir.
a114. Allah’ın mescitlerinde onun isminin anılmasını (ve İslami hakikatlerin konuşulmasını) engelleyen ve (İslam nizamının kurulması ve korunması için inşa edilen) o yapıların yıkılmasına çalışan kimseden daha zalim kim olabilir? Böyleleri oralara (istedikleri gibi değil) ancak korkarak/saygı duyarak girmeleri gerekir. Bunlar için dünyada rezillik ahirette de büyük bir azap vardır.
a115. Doğu da Allah’ındır Batı da. Ne tarafa yönelirseniz yönelin Allah’ın yönü orasıdır. Unutmayın ki Allah her şeyi kuşatandır (her yerde vardır ve gücü sınırsızdır) her şeyi (hakkıyla) bilendir.
Bkz. 2/142-150
a116. “Allah çocuk edindi.” dediler. Hâşâ! O yücedir. Göklerde ve yerde olanların hepsi onundur hepsi ona boyun eğmiştir.
Bkz. 5/17 72 9/30 16/57 43/15 53/21
a117. Gökleri ve yeri (herhangi bir bir örnek/model olmaksızın) yaratandır. O bir işin olmasına karar verirse ona yalnızca “Ol” der o da hemen oluş sürecine girer.
a118. (Ehl-i Kitap’tan ve müşriklerden bir takım) bilgisizler: “Allah (senin elçiliğin konusunda) bizimle konuşmalı ya da bize bir mucize gelmeli değil miydi?” dediler. Onlardan öncekiler de onların söyledikleri gibi söylemişlerdi. Kalpleri nasıl da hep birbirine benziyor. Gerçekte biz bütün delilleri yürekten inanıp tasdik etmeye niyetli olanlar için açık ve anlaşılır kıldık.
a119. (Ey Muhammed!) Biz seni hak üzere müjdeleyici ve uyarıcı olarak gönderdik. Cehennem halkından sen sorumlu değilsin.
Bkz. 17/105 25/56 33/45 34/28 35/24 48/8
a120. Sen onların kendi dinlerine uymadıkça Yahudi ve Hıristiyanlar senden kesinlikle hoşnut olmayacaklardır. De ki: “Kuşkusuz doğru yol Allah’ın (gösterdiği) dosdoğru yoldur.” Eğer sana gelen bunca ilimden sonra bunların boş ve iğreti arzularına uyarsan Allah katından ne bir dostun/destekçin olur ne de bir yardımcın.
Bkz. 3/100 118/120 118/149
a121. Kendilerine verdiğimiz kitabı gereği gibi anlayarak okuyanlar işte ona iman edenler bunlardır. Kim de onu inkâr ederse işte (dünyada da ahirette de en büyük) zarara uğrayanlar onlardır.
Bkz. 3/199 29/47
a122. Ey İsrailoğulları! Size verdiğim nimetimi ve sizin (İslam’la şereflenerek) diğer kavimlere üstün gelmenizi sağladığım günleri hatırlayın!
Bkz. 2/40 ve dipnotu 2/47 ve dipnotu 45/16
a123. Hiç kimsenin başkasına bir yararının olmayacağı hiç kimseden fidye kabul edilmeyeceği hiç kimseye şefaatin yarar sağlamayacağı ve onların hiçbir yerden yardım görmeyeceği günden sakının!
Bkz. 2/48 255 6/51 70 10/3 20/109 34/23 ve şefaatle ilgili dipnotu 53/26
a124. Hani İbrahim’i Rabbi birtakım kelimelerle (emir ve yasaklarla) imtihan etmişti de o da bunları tamamlayınca: “Seni insanlara (din işlerinde sana uysunlar diye) önder yapacağım.” buyurmuştu. İbrahim de: “Benim neslimden de (önderler yap ya Rabbi!)” demişti. (Allah:) “Benim ahdim (verdiğim söz) zalimleri kapsamaz” buyurmuştu.
a125. Hani biz Kâbe’yi insanlar için sevap kazanmaya yönelik (insanların her taraftan gelip bir araya gelecekleri) bir toplantı yeri ve güvenli bir sığınak yapmıştık. Siz de (İbrahim’in takipçileri olduğunuzun bir göstergesi olarak) İbrahim’in (Kâbe’de namaza durduğu) yeri namaz/dua yeri edinin (onu kendinize örnek alarak tevhid dinin savunucuları olun)! İbrahim ve İsmail’e şöyle emretmiştik: “Tavaf edenler kendini ibadete verenler rükû ve secde edenler için evimi (Kâbe’yi) tertemiz tutun!”
a126. Hani İbrahim: “Ey Rabbim! Bu şehri güvenli bir yer kıl halkından Allah’a ve ahiret gününe inananları çeşitli ürünlerle besle.” demişti. (Allah da) “Onlardan kâfir olanı dahi (yaşadığı müddetçe) bir süre geçindirir sonra cehennem azabına katlanmak zorunda tutarım. Ne kötü bir varış yeridir orası!” buyurmuştu.
a127.  İbrahim İsmail’le birlikte Kâbe’nin sütunlarını/duvarlarını yükseltirken (ikisi şöyle dua etmişlerdi:) “Rabbimiz! Bizden (bunu) kabul et. Şüphesiz sen (her şeyi) hakkıyla işiten (her şeyi) hakkıyla bilensin.”
a128. “Rabbimiz! İkimizi sana teslim olanlardan kıl soyumuzdan da sana teslim olan bir ümmet yetiştir. Bize ibadet yollarımızı göster tövbemizi kabul buyur. Şüphesiz tövbeleri en güzel şekilde kabul eden çok merhametli olan ancak Sensin!”
a129. “Rabbimiz! İçlerinden onlara bir Resûl gönder onlara âyetlerini okusun kitabı ve hikmeti öğretsin ve onları (günahlardan) arındırsın. Çünkü üstün gelen her şeyi yerli yerince yapan yalnız Sensin.”
Bkz. 3/164 9/128
a130. Kendi nefsini aşağılık kılandan başka İbrahim’in dininden kim yüz çevirir? Andolsun Biz onu dünyada seçkin kıldık. Ve âhirette de o muhakkak iyi ve hayırlı kullardan olacaktır.
a131. Hani Rabbi ona: “(Hakka) teslim ol!” buyurduğu zaman o da (hiç tereddüt etmeden): “Âlemlerin Rabbine teslim oldum!” diye cevap vermişti.
a132. Aynı şeyi İbrahim oğullarına da tavsiye etti. (Torunu) Yakup da (öyle yaptı ve): “Ey oğullarım! Allah size bu dini seçmiş bulunuyor. O halde (Müslüman olarak yaşayın ki) ancak Müslüman kimseler olarak ölün.”
a133. Yoksa Yakup’a ölüm geldiği zaman sizler yanında mıydınız? O oğullarına: “Benden sonra kime kulluk edeceksiniz?” diye sormuştu. Onlar da: “Senin ve ataların İbrahim İsmail ve İshak’ın ilâhı olan tek ve biricik olan Allah’a kulluk edeceğiz. Biz yalnız ona teslim olmuşuz.” demişlerdi.
a134. İşte onlar (İbrahim ve Yakup’un oğulları) bir ümmetti ki geldi geçti. Onların kazandıkları kendilerine sizin kazandıklarınız sizedir. Onların yapmış olduklarından sorumlu tutulacak değilsiniz.
Bkz. 2/140
a135. Onlar: “Yahudi ve Hıristiyan olun ki doğru yolu bulasınız.” derler. De ki: “Doğrusu biz batıl dinlerden uzaklaşıp Hakk’a yönelen İbrahim’in Hanif dini üzereyiz. O hiçbir zaman müşriklerden olmadı.”
a136. (Ey mü’minler!) Siz şöyle deyin: “Biz; Allah’a bize indirilene (Kur’an’a) İbrahim’e İsmail’e İshak’a Yakup’a ve torunlarına indirilmiş olanlara; Musa’ya İsa’ya verilenlere nebilere Rableri tarafından verilmiş olanlara iman ettik. Onların hiçbirini diğerinden ayırt etmeyiz. Biz ancak O’na teslim olan (Müslüman)larız.” Bkz. 2/253 285 3/84 17/55 ve dipnotu
a137. Eğer onlar (Yahudiler ve Hıristiyanlar) sizin iman ettiğiniz gibi (Allah’ın kitapları ve elçileri arasında hiçbir fark gözetmeden ilahi mesajın tümüne) iman ederlerse işte o zaman doğru yolu bulmuş olurlar. Yok eğer yüz çevirirlerse mutlaka onlar (bir çelişki ve) ayrılık içindedirler. (Ama sen üzülme!) Onlara karşı Allah sana yeter. O (her şeyi) hakkıyla işiten (her şeyi) hakkıyla bilendir.
a138. “Allah’ın verdiği rengi alınız (O’nun istediği şekilde hayatınızı dizayn ediniz)! Kim (hayata) Allah’tan daha güzel renk verebilir? Biz yalnız O’na kulluk ederiz.” deyiniz.
a139. De ki: “Allah hakkında bizimle didişmeye mi gireceksiniz? Oysa o bizim de Rabbimiz sizin de Rabbinizdir. Bizim yaptıklarımız bize sizin yaptıklarınız sizedir. Biz kendimizi yalnızca ona gönülden adamışız (tam bir samimiyetle sadece O’na bağlanmışız).”
a140. Yoksa siz; İbrahim İsmail İshak Yakup ve oğullarının Yahudi veya Hıristiyan olduğunu mu iddia ediyorsunuz? De ki: “Siz mi daha iyi biliyorsunuz yoksa Allah mı? Allah tarafından kendilerine verilen bir delili örtbas edenden daha zalim kim olabilir? Ama (biliniz ki) Allah yaptıklarınızdan habersiz değildir.” Bkz. 2/134
a141. Onlar bir ümmetti geldi geçti. Onların kazandıkları kendilerine sizin kazandıklarınız da size aittir. Siz onların yaptıklarından sorumlu tutulacak değilsiniz. Bkz. 2/134
a142. İnsanlar arasındaki dar kafalılar diyecekler ki: “Şimdiye kadar uydukları kıbleden onları (Müslümanları) vazgeçiren nedir?” Sen de deki: “Doğu da batı da Allah’ındır. O (iyi niyet ve eyleminden dolayı) dilediğini/dileyeni doğru yola iletir.”
Bkz. 2/115 ve dipnotu
a143. Ve işte böylece sizi dengeli ve ölçülü bir toplum kıldık ki insanlar nezdinde Hakk’ın şahitleri (örnekleri) olasınız ve resul de sizin hakkınızda şahit/örnek olsun. Senin vaktiyle (arzulayıp da şu anda) yöneldiğin Kâbe’yi kim resule uyuyor kim de gerisin geri dönüyor görelim diye kıble yaptık. Şüphesiz bu (değişiklik) Allah’ın (iyi niyet ve gayretinden dolayı) doğru yola ulaştırdığı kişilerden başka herkes için zor bir sınavdı. Allah sizin inancınızı kesinlikle göz ardı etmeyecektir. Unutmayın ki Allah insanlara karşı en şefkatli ve en merhametli olandır.
a144. (Ey Muhammed! Kıblenin Kâbe’ye çevrilmesi hususunda) biz senin çok defa yüzünü semaya doğru çevirip durduğunu (vahiy beklediğini) görüyoruz. Şimdi seni elbette hoşnut olacağın kıbleye çevireceğiz. Artık yönünü Mescid-i Haram’a (Kâbe’ye) doğru çevir. Siz de (ey mü’minler) her nerede olursanız olun yönünüzü oraya doğru çevirin! Şüphesiz kendilerine Kitap verilenler bu emrin Rablerinden gelen bir gerçek olduğunu bilirler. Allah onların yaptıklarından habersiz değildir.
a145. Sen Kitap verilenlere her türlü delili getirsen onlar yine de senin kıblene yönelmezler. Ne sen onların kıblelerine yönelirsin ne de onlar birbirlerinin kıblelerine yönelirler. Ve eğer sana ilim geldikten sonra onların asılsız görüşlerine uysaydın bu durumda kuşkusuz sen kendine zulmedenlerden olurdun.
a146. Daha önce kendilerine Kitap verdiğimiz (Yahudi ve Hıristiyan bilginleri) onu kendi öz evlatlarını tanıdıkları gibi tanırlar. Böyle iken onlardan bazıları (kıskançlık ve bencillikleri yüzünden) hakikati bilerek örtbas ederler.
Bkz. 2/76 6/20
a147. Hakikat Rabbinden (gelen)dir. Bu konuda asla şüpheye düşenlerden olma!
a148. Herkesin yöneldiği bir istikameti ve hedefi vardır ki ona yönelir. Öyle ise (ey inananlar!) siz de iyi ve güzel hedefler koyarak hayır işlerinde yarışın. Nerede bulunursanız bulunun Allah hepinizi kendi katında (mahşerde) toplayacaktır. Şüphesiz ki Allah her şeye gücü yetendir.
Bkz. 62/8 67/2
a149. Nereden yola çıkarsan çık yönünü Mescid-i Haram’a doğru çevir. Bu elbette Rabbinden gelen gerçek bir emirdir. Allah sizin yaptıklarınızdan asla habersiz değildir.
a150.  Evet nereden yola çıkarsan çık yönünü Mescid-i Haram’a doğru çevir. (Ey inananlar! Siz de) nerede (ve ne halde) olursanız olun yönünüzü o yana çevirin ki zalimlerin dışındaki diğer insanların size karşı kullanabilecekleri bir delilleri aleyhinize (sizi küçük düşürecek) bir bahaneleri kalmasın. Artık onlardan korkmayın Ben(im azabım)dan korkun ki size olan nimetimi tamamlayayım ve böylece doğru yolu bulabilesiniz.
a151. Nitekim kendi aranızdan size ayetlerimizi okuyan sizi her türlü kötülükten arındıran size kitap ve hikmeti gösteren ayrıca bilmediklerinizi de öğreten bir resul gönderdik.
Bkz. 3/164
a152. O halde (her işte ve her yerde) beni hatırlayın ki ben de sizi hatırlayayım. Bana şükredin ve asla nankörlük etmeyin!
Bkz. 40/60
a153. Ey inananlar! Sabır ve salâtla (dua ile) Allah’tan yardım dileyin! Unutmayın ki Allah zorluklara karşı direnenlerle beraberdir.
Bkz. 2/45 155 14/7
a154.  Ve Allah yolunda hayatlarını feda eden (şehit)lere “Ölüler” demeyin. Bilakis onlar (sizin bilmediğiniz bir biçimde Allah’ın lütfettiği nimetler içinde) yaşıyor ama siz farkında değilsiniz.
Bkz. 3/169
a155. Sizi mutlaka korkuyla açlıkla (sahip olduğunuz) mallarınızın bir kısmını eksiltmekle (ya da telef etmekle) can kaybına uğratmakla (veya sakatlığa maruz bırakmakla) mahsulünüzü afete uğratmakla (kıtlıkla) imtihan edeceğiz. Sabredenleri müjdele!
Bkz. 2/45 153 14/7
a156.  Onlar (inananlar) başlarına bir musibet geldiğinde: “Biz ancak Allah için varız (Ona iman ve itaat etmek için yaratılmışız) ve biz sonunda ona döneceğiz (sahip olduğumuz nimetler geçicidir ve bize Allah’ın emanetidir).” derler.
a157.  İşte Rablerinden bağışlanma ve rahmet onların üzerinedir ve doğru yolu bulanlar da onlardır.
a158. Şüphesiz Safa ile Merve Allah’ın belirlediği sembollerdendir. Kim hac veya umre niyetiyle Kâbe’yi ziyaret ederse oraları tavaf etmesinde bir sakınca yoktur. Her kim (yapmakla yükümlü olmadığı halde) gönüllü olarak bir iyilik ve hayır yaparsa bilsin ki Allah şükrün karşılığını verir ve o her şeyi bilir.
a159. İndirdiğimiz hakikatin ve rehberliğin delilini ilahi kelâm aracılığıyla insanlığın önüne koyduktan sonra (güç odaklarının vereceği zarardan korkarak veya dünyalık menfaat için) onu gizleyip örtbas edenlere gelince; onlara hem Allah lanet eder hem de lanet edebilenler lanet eder.
Bkz. 2/161 174
a160. Ancak tövbe edip kendilerini düzeltenler ve gerçeği ortaya koyanlar müstesnadır. İşte Ben onların tövbesini kabul ederim. Zira Ben tövbeleri çokça kabul edenim rahmeti sınırsız olanım.
a161. (Hakkı doğruyu) inkâr edip de kâfir olarak ölenler var ya; işte Allah’ın meleklerin ve insanların hepsinin laneti onlaradır.
Bkz. 2/159 174
a162. Onlar orada kalıcıdırlar ve ne azapları hafifletilecek ne de yüzlerine bakılacak.
a163. Sizin ilâhınız bir tek ilah (olan Allah)’tır. O’ndan başka ilâh yoktur. O Rahmandır Rahîmdir.
Bkz. 1/1 ve dipnotu
a164. Şüphesiz göklerin ve yerin yaratılışında gece ve gündüzün değişmesinde insanların yararı için denizlerde seyreden gemilerde Allah’ın gökten su indirip onunla ölmüş olan yeri dirilterek üzerine her çeşit canlıyı yaymasında rüzgârları değişik yönlerden estirmesinde gök ile yer arasında emre hazır bekleyen bulutları evirip çevirmesinde elbette aklını kullanan bir topluluk için deliller vardır.
a165. İnsanlar arasında Allah’tan başkalarını ona ortak koşanlar vardır. Onları (yalnızca) Allah’a özgü (olması gereken) bir sevgi ile severler. İnananların Allah sevgisi ise daha fazladır. (Allah’a ortak koşarak) nefislerine zulmedenler azabı gördükleri zaman bütün kuvvetin Allah’ta bulunduğunu ve Allah’ın azabının pek şiddetli olduğunu (anlayacaklar ama) keşke (bunu önceden) bilselerdi.
Bkz. 12/106
a166. Nitekim (Allah’la beraber) kutsananlar o gün azabı gördüklerinde kendilerine tabi olanları tanımazlıktan gelecekler ve aralarındaki bütün bağlar kopacaktır.
Bkz. 11/98
a167.  Kutsayanlar şöyle diyecek: “Keşke bir şansımız daha olsaydı da onların şimdi bizden uzak durdukları gibi biz de onlardan uzak dursaydık.” Böylece Allah yaptıklarını onlara acı bir pişmanlık olarak tattıracak ve onlar ateşten çıkarılmayacaktır.
Bkz. 16/27 28/62 34/22 37/22-24
a168. Ey insanlar! Yeryüzündeki helâl ve temiz olan her şeyden yararlanın! Şeytanın izinden/yolundan gitmeyin; çünkü o sizin için apaçık bir düşmandır.
Bkz. 2/172 5/88 16/114
a169. O sizi yalnız kötülük işlemeye iğrenç ve çirkin işler yapmaya ve hakkında bilgi sahibi olmadığınız şeyleri Allah’a isnat etmeye çağırır.
a170. Onlara: “Allah’ın indirdiğine uyun.” denildiğinde: “Hayır biz atalarımızdan gördüklerimize uyarız.” derler. Peki ama ataları bir şey düşünmeyen doğru yolu bulamayan kimseler olsalar da mı (onlara uyacaklar)?
a171. İnkârcıları imana çağıran (Resul) ile inkâr edenlerin durumu bağırıp çağırmadan başka bir şey duymayan hayvanlara seslenen (çoban) ile hayvanların durumu gibidir. Onlar (manen) sağırdırlar (gerçekleri duymak istemezler) dilsizdirler (doğruları konuşmayı arzulamazlar) kördürler (hakikati görmeyi murad etmezler). Bundan dolayı akıl etmezler akıllarını kullanarak yapılması gerekeni yapmazlar.
a172. Ey inananlar! Size verdiğimiz rızıkların temiz olanlarından yiyin ve eğer sadece ona kulluk ediyorsanız Allah’a şükredin. Bkz. 2/168 3/92 5/88 16/114
a173.  Allah size sadece leşi kanı domuz etini ve Allah’tan başkası adına kesilen hayvanı yasaklamıştır. Ama kim mecbur kalır da bir arzu ve iştah duymamak başkasının payına el uzatmamak ve zaruret miktarını aşmamak üzere bunlardan yerse ona hiçbir günah yoktur. Hiç şüphesiz Allah çok bağışlayandır çok merhamet edendir. Bkz. 5/3 7/157
a174.  Allah’ın indirdiği vahiyden bazı kısımları gizleyenler ve bunu az bir kazanç (dünyalık menfaat) karşılığında değiştirenlere gelince; işte onlar karınlarına ateşten başka bir şey doldurmazlar. Kıyamet günü Allah onlarla konuşmaz (onları muhatap bile almaz) ve onları temize de çıkarmaz. Onlara acıklı bir azap vardır. Bkz. 2/159 161
a175. Onlar hidayet karşılığında sapıklığı mağfiret karşılığında azabı satın almışlardır. Onlar cehennem ateşiyle cezalandırılacaklarına rağmen ne kadar da cüretli davranıyorlar!
a176.  İşte böyle; Allah kitabı hak bir sebeple (hak ve hakikati ortaya koymak için) indirmiştir. Kitap hakkında (Allah’ın emrine karşı) ihtilafa düşenler ise şüphesiz Hak’tan uzak bir anlaşmazlık içindedirler.
a177.  İyi ve erdemli olmak (yalnızca) yönünüzü bazen doğu bazen batı tarafına çevirmeniz değildir. Asıl iyi ve erdemli kişi(ler); Allah’a ahiret gününe meleklere Kitap’a (Kur’an’a) ve nebilere inanıp; sevdiği malını yakınlara yetimlere yoksullara yolda kalmışlara dilencilere ve boyunduruk altında bulunanlara veren; namazı ikame eden zekâtı veren; sözleştikleri zaman sözlerinde duran darlıkta sıkıntıda ve çetin şartlar altında sabredenlerdir. İşte onlardır imanlarında samimi olanlar ve işte onlardır Allah’a karşı sorumluluklarının bilincinde olanlar.
a178. Ey inananlar! (Kasten) öldürülenler hakkında size kısas (misilleme yapmak) yazılı bir kanun haline getirildi. (Öldürülen) hüre karşı hür köleye karşı köle kadına karşı kadın kısas edilir. Ancak öldüren kimse kardeşi (öldürülenin vârisi velisi) tarafından affedilirse aklın ve dinin gereklerine uygun yol izlemek ve güzellikle tazminat ödemek gerekir. Bu Rabbinizden bir hafifletme ve bir rahmettir. Buna rağmen hak ve adalet sınırlarını bilerek ve isteyerek ihlal eden için şiddetli azap vardır.
Bkz. 4/92 5/32
a179.  Ey derin kavrayış sahipleri! Adil karşılık (kısas/misilleme) yasasında sizin için hayat vardır. Olur ki sizler (bu sayede yaralama ve cinayetten) korunursunuz.
Bkz. 10/44 11/101
a180. Herhangi birinize ölüm yaklaştığında eğer geride bir servet bırakıyorsa ana-babaya ve yakın akrabalara geleneklere uygun biçimde vasiyette bulunması Allah’a karşı gelmekten sakınanlar üzerine bir borçtur.
Bkz. 4/7-12 176
a181. Ve her kim vasiyeti işittikten sonra değiştirirse bunun günahı değiştirenin üzerinedir. Muhakkak ki Allah (her şeyi) hakkıyla işiten (her şeyi) hakkıyla bilendir.
a182. Bunun yanında kim vasiyet edenin haksızlığa eğilim göstereceğinden ya da günaha gireceğinden korkup da ikisinin arasını bulursa artık ona günah yoktur. Şüphesiz Allah çok bağışlayan çok merhamet edendir.
a183. Ey inananlar! Oruç korunmanız (sağlıklı yaşamanız) için sizden öncekilere yazıldığı (zorunlu hale getirildiği) gibi size de (sayılı günlerde) yazılmıştır (farz kılınmıştır).
a184. (O farz kılınan oruç) sayılı günlerdir. Ancak sizden kim hasta ya da yolculukta olursa tutamadığı günler sayısınca başka günlerde orucunu tutsun. İhtiyarlıktan yahut şifa bulması ümit edilmeyen bir hastalıktan dolayı oruç tutmaya gücü yetmeyenler bir yoksul doyumu fidye versin. Bununla beraber her kim yapmaya yükümlü olduğundan daha fazla iyilik yaparsa bu onun için daha iyidir. Eğer bilirseniz oruç tutmanız (zor da olsa) sizin için daha hayırlıdır.
a185. (Oruç tutmanız gereken o sayılı günler) Ramazan ayıdır ki insanlara yol gösteren (kılavuz olan) doğru yola ait apaçık delilleri içeren eğri ile doğruyu birbirinden ayıran Kur’an o ayda indirilmiştir. Bundan dolayı sizden kim bu aya erişirse orucunu tutsun. Ancak hasta veya seyahatte olan başka günlerde (aynı sayıda oruç tutsun). Allah sizin için kolaylık diler zorluk çekmenizi istemez. Bu da oruç günlerini tamamlamanız ve size doğru yolu gösterdiğinden dolayı Allah’ı yüceltmeniz içindir. (Allah) şükredesiniz diye (size) bu kolaylığı gösterir.
a186. Kullarım beni senden sorarlarsa (bilsinler ki) gerçekten ben (onlara) yakınım. Bana dua edince dua edenin duasına cevap veririm. O halde onlar da benim çağrıma olumlu karşılık versinler ve bana inansınlar/güvensinler ki doğru yolu bulsunlar. Bkz. 3/195
a187. Oruç (günlerinin) gecesinde kadınlarınızla ilişkide bulunmanız size helal kılındı. Onlar sizin için bir elbise/eş siz de onlar için bir elbise/eş gibisiniz (istediğiniz gibi içli dışlı olup birbirinizle ilişkide bulunabilirsiniz). Allah (gereksiz yasaklamalarla onlara yaklaşmamakla) nefislerinizin arzularına karşı zafiyet göstereceğinizi bildiği için tövbenizi kabul etti ve sizi bağışladı. Artık bundan böyle (oruç gecelerinde de) onlarla ilişkide bulunun Allah’ın sizler için yazıp takdir ettiği (cinsel tat elde etmek ve çocuk sahibi olma gibi) nimetlerden istifade edin. (Şafağın) beyaz ipliği (çizgisi gecenin) siyah ipliğinden (çizgisinden yani fecrin aydınlığı gecenin karanlığından) seçilinceye kadar yiyin için sonra da akşam oluncaya (iftar vaktine) kadar orucu tam tutun. Ama mescitlerde itikâfta iken kadınlara yaklaşmayın. Bunlar Allah’ın koyduğu sınırlardır. O halde bu sınırları ihlal etmeyin! Allah sakınıp korunmaları için mesajlarını insanlara böyle açıklıyor.
a188. Birbirinizin mallarını (hırsızlık yolsuzluk kumar gasp ve dolandırıcılık gibi) haksızlıkla yemeyin ve başkalarına ait meşru malları bilerek (yalancı şahitliği ve çek senet hilesi gibi) haksız yollarla elde etmek için (rüşvet vererek ya da baskı yaparak) hukuki hilelere başvurmayın! Bkz. 4/29
a189. Sana hilâllerin niçin sürekli değişip durduğunu (yani ayın geçirdiği evreleri) sorarlar. De ki: “Onlar (doğal bir takvim olarak) insanların (yıl ay ve günleri belirlemesine yarayan) yapacakları işlerin ve hem de (oruç ve) hac ibadetinin vaktini gösteren ölçülerdir.” Evlere arkalarından gelip girmeniz asla iyi bir davranış değildir. Lâkin iyi davranış Allah’a karşı sorumluluk bilinciyle yaşamaktır. O halde evlere kapılarından girin ve Allah’a karşı gelmekten sakının ki kurtulasınız.
a190. Sizinle savaşanlara karşı siz de Allah yolunda savaşın. Fakat acımasızca saldırganlık yapmayın! Muhakkak ki Allah aşırı gidenleri sevmez. Bkz. 9/12 29
a191. O (size savaş açarak öldürmeye kalka)nları yakaladığınız yerde öldürün. Sizi çıkardıkları yerden (Mekke’den) siz de onları çıkarın. Zulüm ve baskı adam öldürmekten daha ağırdır. Ama onlar size savaş açmadıkça Mescid-i Haram civarında onlarla savaşmayın. (Eğer) sizi öldürmeye kalkarlarsa siz de onları öldürün. İşte kâfirlerin (yaptığının) cezası budur. Bkz. 9/5 33/61 47/4
a192. Ancak (savaştan) vazgeçerlerse (siz de bırakın). Unutmayın ki Allah çok bağışlayan çok merhamet edendir.
a193. Artık (yaşadığınız yerde yeryüzünde) zulüm ve baskı kalmayıncaya (herkese temel insan haklarını sağlayan bir düzen kuruluncaya) ve (din de yalnız Allah’ın iradesine uygun bir hale gelinceye ve barış ortamı tüm dünyada egemen) oluncaya kadar onlarla savaşın. Şayet (zulüm ve haksızlıklardan) vazgeçerlerse (bilinçli olarak) zulüm işleyenlerin dışındakilere karşı tüm düşmanlıklar sona erecektir. Bkz.8/39
a194. Haram ay (saldırmazlık örfünün geçerli olduğu aylar: Zilka’de Zilhicce Muharrem ve Recep düşmanlarınızın uyduğu) haram aya karşılıktır. Hürmetler (dokunulmazlıklar) da karşılıklıdır (düşman hangi aya hürmet gösterip savaş yasağına uyuyorsa siz de o aya hürmet gösterip savaş yasağına uymalısınız). Öyleyse kim size (savaş yasağına uyması gerektiği ayda) saldırırsa size saldırdığı gibi siz de ona saldırın. Allah’ın emirlerine uygun yaşayın ona karşı gelmekten sakının ve bilin ki Allah kendisine karşı sorumluluk bilinciyle yaşayanlarla beraberdir. Bkz.2/217
a195. Allah’ın istediği gibi infak edin (onun size emanet ettiği nimetleri yine onun emrettiği gibi sınırsızca paylaşın). Kendi ellerinizle (iradenizle cimrilik ve israf ederek kendinizi) tehlikeye atmayın ve iyilik yapmaya azimle devam edin. Muhakkak ki Allah iyilik yapanları sever.
a196. Haccı da umreyi de Allah (rızası) için yapın. Fakat (düşman hastalık ve benzer sebeplerle) engellenmiş olursanız Kâbe’ye güç yetirebileceğiniz nitelikte bir kurban gönderin. Gönderdiğiniz kurban yerine ulaşıncaya kadar başlarınızı tıraş etmeyin. Ancak sizden her kim hasta olur veya başında bir rahatsızlık bulunu(up da tıraş olmak zorunda kalı)rsa ona da fidye gerekir ki o da ya (üç gün) oruç tutmak ya da sadaka (altı fakire fitre) vermek veya bir kurban kesmektir. Sonra emin olduğunuzda kim hac zamanına kadar umreyle faydalanmak (hacc-ı temettü yapmak) isterse kolayına gelen bir kurban keser. Fakat kesecek kurban bulunamazsa veya buna gücü yetmezse ona hac günlerinde üç gün vatanına döndüğü zaman da yedi gün ki tam on gün oruç tutmak vacip olur. Bu hüküm Mescid-i Haram civarında yaşamayanlar içindir. Allah’a karşı gelmekten sakının (hac ahkâmını koruyun) ve bilin ki Allah’ın azabı cidden çok şiddetlidir. Bkz. 5/2
a197. Hac bilinen aylar(da)dır. Kim o aylarda hacca başlarsa artık ona hacda (ihramlı iken) cinsel ilişki günaha sapmak kavga etmek yoktur. Siz hayır olarak her ne yaparsanız Allah mutlaka onu bilir. Bir de (yol için) kendinize azık edininiz. Şüphesiz ki azığın en hayırlısı Allah’a karşı gelmekten (günaha sebep olan hareketlerden) sakınmaktır. Ey akıl sahipleri! Bana karşı gelmekten sakının!
a198. Hac mevsiminde ticaret yaparak Rabbinizin lütfundan istifade etmenizde size herhangi bir günah yoktur. Arafat’tan ayrılıp (Müzdelife’ye) akın ettiğiniz zaman Meş’ar-i Haram’da (Müzdelife’de) Allah’ı zikredin (onu dua ve telbiyelerle anın). Ve size doğru yolu gösterdiği gibi siz de (dünyanın farklı yerlerinden hacca gelmiş bulunan kardeşlerinize) Allah’ı ve onun gönderdiği dini anlatın. Doğrusu siz onun yol göstermesinden önce yolunu şaşırmışlardan idiniz.
a199. Sonra insanların döndüğü yerden (Arafat’tan) topluca dönün ve Allah’ın mağfiretini isteyin. Hiç şüphesiz Allah bağışlayandır merhamet edendir.
a200.  Hac ibadetlerinizi bitirince vaktiyle (orada) atalarınızı (üstün meziyetleriyle överek) andığınız gibi hatta ondan daha kuvvetli ve heyecanlı bir şekilde Allah’ı anın. Zira insanlardan bazıları: “Ey Rabbimiz! Bize (vereceğini sadece bu) dünyada ver.” diye dua eder (ve ona göre yaşarlar). Fakat (bilinmelidir ki) bu şekilde dua edenin ahiretten bir nasibi yoktur.
a201. Onların kimi de: “Ey Rabbimiz! Bize dünyada da iyilik ver ahirette de iyilik (ver) ve bizi ateşin azabından koru.” der.
a202. İşte onlar için kazandıklarından (hem dünyada hem de ahirette) büyük bir nasip vardır. Ve Allah hesabı çok çabuk görendir.
a203. (Hac dönemindeki) sayılı günlerde (eyyam-ı teşrikte telbiye ve tekbir getirerek özel dualarla) Allah’ı anın. Kim iki gün içinde acele edip (Mina’dan Mekke’ye) dönmek isterse ona günah yoktur. Kim geri kalırsa ona da günah yoktur. Bunlar günahtan sakınanlar içindir. O halde Allah’ın istediği şekilde yaşayın ve bilin ki sonunda onun huzurunda toplanacaksınız.
a204. İnsanlardan öyleleri vardır ki dünya hayatına dair konuşması senin hoşuna gider. Bir de kalbindeki (nifak ve menfaat düşüncesi)ne rağmen (din konusunda samimi olduğuna dair) Allah’ı şahit tutar. Hâlbuki o düşmanlıkta en amansız olandır. Bkz. 63/4
a205. Ancak hâkimiyeti eline alır almaz yeryüzünde bozgunculuk çıkarmaya ekini ve nesli yok etmeye çalışır. Allah bozguncuları hiç sevmez.
a206. Kendisine ne zaman: “Allah’ın emirlerine karşı gelmekten sakın!” dense yersiz gururu onu günaha sevk eder. Böylelerinin payına cehennem düşecektir. (Orası) ne kötü bir konaklama yeridir!
a207. İnsanlardan öyleleri vardır ki Allah’ın rızasını kazanmak için kendini (dünyalık hevâsını malını canını tüm varlığını) feda eder. İşte Allah (bu fedakârca davranışı sergileyen) kullarına karşı daima şefkatlidir.
a208. Ey inananlar! Allah’a kendinizi tam olarak teslim edin. Şeytanın izini/yolunu takip etmeyin. Zira o sizin apaçık düşmanınızdır.
a209. Size apaçık belgeler (ayetler) geldikten sonra yine tökezlerseniz (Hak yoldan kayarsanız) bilin ki Allah gerçekten üstün ve güçlüdür (O’ndan bir şey eksiltemezsiniz ve Onu acze de düşüremezsiniz) hükmünde tam isabet kaydedendir (her şeyi yerli yerince yapandır).
a210. Şeytanın peşinden gidenler ne bekliyorlar? Onlar (akılları sıra) buluttan gölgelikler içinde Allah’ın (azabının) ve (azap için) meleklerin gelip haklarındaki hükmün verilmesini (işlerinin bitirilmesini mi) bekliyorlar? Oysa bütün işler Allah’a döndürülür (nihai kararı Allah verir).
Bkz. 25/25
a211. İsrailoğullarına (mutlak hakikati gösteren) nice açık deliller vermiştik de ne olmuştu sor onlara (hepsini inkâr etmişlerdi)! Kim (ayetler mucizeler) kendisine geldikten sonra Allah’ın nimetini (Kitap’ının ayetlerini) değiştirirse (bilsin ki) Allah’ın azabı pek şiddetlidir.
a212. İnkârcılara dünya hayatı süslü göründü. Bu yüzden (sadece dünyaya kilitlenen inkârcılar hem dünyayı hem de ahireti önemseyen) mü’minlerle alay eder oldular. Oysa Allah’a karşı sorumluluk bilinciyle (dünya-ahiret dengesini sağlayarak) yaşayanlar kıyamet günü onlardan üstün konumda olacaklar. Allah dilediğine hesapsız rızık verir.
a213. İnsanlar tek bir ümmetti/milletti. Sonra (bir kısmı küfre saparak ayrılığa düşünce) Allah müjdeleyici ve uyarıcı olarak nebileri gönderdi. İnsanlar arasında anlaşmazlığa düştükleri hususlarda hüküm vermeleri için onlarla beraber hak yolu gösteren kitapları da indirdi. Kendilerine kitap verilmiş olanlar kendilerine açık deliller geldikten sonra sırf aralarındaki kıskançlıktan ötürü o Kitap hakkında anlaşmazlığa düştüler. Böylece Allah iman edenleri hakkında ayrılığa düştükleri gerçeğe kendi izniyle eriştirdi. Allah dileyeni doğru yola iletir.
a214. (Ey inananlar!) Yoksa siz sizden önce gelip geçenler gibi sıkıntı çekmeden cennete girebileceğinizi mi zannediyorsunuz? Onların başına öyle ezici sıkıntılar ve katlanılmaz darlıklar geldi ki ve öylesine sarsıldılar ki inananlarla birlikte resul de: “Allah’ın (vaat ettiği) yardımı ne zaman (gelecek)?” diye feryat ediyordu. İyi bilin ki Allah’ın yardımı çok yakındır!
Bkz. 3/142 21/35 29/2
a215. Sana neyi (ve kime) infak edeceklerini soruyorlar. De ki: “İnfak edeceğiniz mal anne-babaya akrabalara yetimlere yoksullara ve yolda kalmış gariplere verilmelidir. Muhakkak ki Allah yapılan o iyiliği hakkıyla bilendir.”
Bkz. 2/219
a216. Savaş hoşunuza gitmediği hâlde size farz kılındı. Olur ki bir şey sizin için hayırlı iken siz onu hoş görmezsiniz. Yine olur ki bir şey sizin için kötü iken siz onu seversiniz. Gerçeği (hayırlı ve doğru olanı) Allah bilir siz bilemezsiniz. Bkz. 9/122
a217.  Sana haram ayı (saldırmazlık örfünün geçerli olduğu ayı) ve onda savaşma hakkında soru yöneltiyorlar. De ki: “O ayda savaşmak büyük günahtır. (İnsanları) Allah yolundan çevirmek Allah’ı inkâr etmek Mescid-i Haram’ın ziyaretine mâni olmak ve halkını oradan çıkarmak ise Allah katında daha büyük günahtır.” Zulüm ve baskı adam öldürmekten daha beterdir. İnkârcıların güçleri yetse sizi dininizden döndürünceye kadar sizinle savaşa devam ederler. Sizden her kim dininden döner de kâfir olarak ölürse onların yaptığı ameller dünyada da ahirette de boşa gitmiştir. Ve onlar cehennem halkıdır. Onlar orada ebedi kalacaklardır.
a218. Şüphe yok ki inananlar zulüm ve kötülük diyarından (inandıklarını yaşayamadığı için) uzaklaşanlar ve Allah yolunda üstün gayret gösterenler (var ya); işte onlar Allah’ın rahmetini umarlar. Muhakkak ki Allah çok bağışlayandır çok merhamet edendir.
a219. Sana içkiyi ve kumarı soruyorlar. De ki: “Onlarda hem büyük günah hem de insanlar için bazı faydalar vardır. Fakat günahları faydalarından daha büyüktür.” Ve yine sana neyi infak edeceklerini soruyorlar. De ki: “İhtiyacınızdan arta kalan her şeyi.” Allah size mesajlarını böylece açıklıyor ki düşünüp ders alasınız. Bkz. 2/215
a220. Dünya ve âhiret hakkında (sizin için faydalı olan davranışları düşünün ve ona göre hareket edin). Bir de sana yetimlere nasıl davranılacağını soruyorlar. De ki: “Onların (mallarını muhafaza ederek haklarını koruyarak ve onlara yardımda bulunarak) durumlarını düzeltmek en doğru olandır. Eğer onlarla bir arada yaşarsanız (doğru olanı yaparsınız. Çünkü) onlar sizin kardeşlerinizdir. Allah (yetimler için) bozgunculuk yapanla yararlı iş yapanı bilir. Eğer Allah dileseydi sizi (de onlar gibi) zor durumda bırakır (ve hiçbir şekilde yetimlerin mallarından faydalanmanıza müsaade etmez)di. Şüphesiz ki Allah mutlak galiptir hüküm ve hikmet sahibidir.”
a221.  (Ey inananlar!) İman etmedikleri müddetçe müşrik kadınlarla evlenmeyin. Beğenseniz bile müşrik bir kadından imanlı bir cariye kesinlikle daha iyidir. İman etmedikçe müşrik erkekleri de (kızlarınızla/kadınlarınızla) evlendirmeyin. Beğenseniz bile müşrik bir kişiden inanmış bir köle kesinlikle daha iyidir. Onlar sizi cehenneme çağırırlar. Allah ise sizi kendi izniyle cennete ve affa davet eder ve üzerinde düşünüp gerekli dersi alsınlar diye ayetlerini insanlara (böyle) açıklar.
a222. Sana “kadınların regl dönemini (âdet halini ve âdetli iken ne yapıp yapamayacaklarını) soruyorlar. De ki: “O (kadını sıkıcı ve erkeği tiksindirici cinsel ilişkiye engel olan bir çeşit) hastalık halidir. Bu yüzden adet halinde kadınlardan uzak durun ve temizleninceye kadar onlara (cinsel ilişki için) yaklaşmayın (fakat cinsel ilişki dışındaki olağan karı-koca ilişkilerini devam ettirebilirsiniz). Temizlendikleri zaman cinselliğin fıtrî seyrine uygun olarak Allah’ın size emrettiği şekilde onlara yaklaşın. Şüphesiz Allah pişmanlıkla kendisine yönelenleri sever özlerini temiz tutanları da sever.”
a223. Kadınlarınız sizin (nesil yetiştirmek) için bir tarladır (döl ekme yeridir). O halde tarlanıza (adet halleri dışında) nasıl dilerseniz öyle varın. Kendiniz için önceden (birbirinizin hayrına olacak maddi ve manevi) hazırlıklar yapın. Allah’a karşı sorumluluk bilinciyle yaşayın ve mutlaka ona kavuşacağınızı bilin. (Ey nebi!) İnananları müjdele!
a224. Allah adına yaptığınız yeminler; erdemliliğe Allah’ın emirleri doğrultusunda yaşamaya ve insanlar arasında barışın getirilmesine engel teşkil etmesin. Muhakkak ki Allah (her şeyi) hakkıyla işiten (her şeyi) hakkıyla bilendir.
a225. Allah düşünmeden yapmış olduğunuz (hayırsız ve yarasız) yeminlerinizden dolayı sizi sorumlu tutmayacak ama kasıtlı yaptığınız yeminlerinizden dolayı sizi sorumlu tutacaktır. Allah çok bağışlayandır halimdir (rızıkları günahlardan dolayı kesmeyen ve ceza vermekte de acele etmeyendir).
Bkz. 5/89
a226. Eşlerine yaklaşmayacaklarına (ve onları boşayacaklarına) dair yemin edenler için dört ay bekleme süresi vardır. Eğer (bu müddet içinde pişman olup yeminlerine kefaret ödeyerek hanımlarına) dönerlerse (nikâhları yenilenmiş olacaktır). Kuşku yok ki Allah çok bağışlayandır çok merhamet edendir.
Bkz. 2/232 65/1-2
a227. Eğer (yemin edenler birlikte yaşama istek ve sevgileri kalmadığı için yeminlerinden dönmeyip kadınlarını) boşamaya karar verirlerse (hâkim tarafından boşanırlar). Biliniz ki Allah (her şeyi) hakkıyla işiten (her şeyi) hakkıyla bilendir.
a228. Boşanmış kadınlar (evlenmeden) kendi başlarına üç adet hali ve temizlenme süresi beklerler. Eğer Allah’a ve ahiret gününe inanıyorlarsa Allah’ın rahimlerinde yarattığını saklamaları (hamileliklerini gizlemeleri) helal olmaz. Ve bu (üç aylık) süre zarfında kocaları barışmak isterlerse (kadınlar da rıza gösterirse) onları geri almada (başkalarından) daha çok hak sahibidirler. Adalet ölçülerine göre erkeklerin kadınlar üzerinde hakları olduğu gibi kadınların da erkekler üzerinde hakları vardır. Fakat erkekler (aile reisliği ve sorumlulukları bakımından çalışmayan) kadınlara göre bir derece daha üstünlüğe sahiptir. Allah mutlak galiptir hüküm ve hikmet sahibidir.
a229. (Karşılıklı ve geri dönüş imkânlı) boşama iki defa geçerlidir. Bundan sonrası ya iyilikle tutmak ya da güzellikle salıvermektir. Onlara verdiğiniz bir şeyi (mihri) geri almanız size helal olmaz. Erkek ve kadın Allah’ın (evlilik hakkındaki) yükümlülükleri yerine getiremeyeceklerinden korkarlarsa o başka. (Ey karı koca arasında hüküm verecek olanlar!) Siz de bunların Allah’ın verdiği yükümlülükleri yerine getiremeyeceklerinden korkarsanız o zaman kadının ayrılmak için hakkından vazgeçmesinde artık ikisine de günah yoktur. İşte bunlar Allah’ın koyduğu sınırlardır. Sakın onları aşmayın. Kim Allah’ın koyduğu sınırları aşarsa işte onlar zalimlerin ta kendileridir.
Bkz. 60/10
a230. Eğer erkek karısını (temizlik hallerinde bilinçli olarak) bir defa daha (iki defa boşadıktan sonra üçüncü kez) boşarsa artık o kadın başka biriyle (formalite değil gerçekten) evlenmedikçe ona helâl olmaz. Bu ikinci koca da onu boşarsa Allah’ın koymuş olduğu sınırları koruyup ayakta tutabileceklerini umarlarsa eski karı kocanın birbirine dönüp yeniden evlenmelerinde bir günah yoktur. İşte bunlar bilip anlayan bir topluluğa Allah’ın açıkladığı (uyulması gereken) sınırlarıdır.
a231. Kadınları boşadığınız zaman iddet müddetleri (olan üç aylık) bekleme sürelerini bitirmeye yaklaşırlarken ya onları iyilikle yanınızda tutun yahut güzellikle bırakın. (Mallarından dolayı) haklarına tecavüz etmek kastıyla zarar vererek onları alıkoymayın. Çünkü böyle bir davranışta bulunan (yalnızca) kendisine yazık etmiş olur. Sakın Allah’ın âyetlerini eğlenceye almayın! Allah’ın üzerinizdeki nimetini size öğüt vermek için indirdiği Kitap’ı ve hikmeti hatırlayın! Allah’a karşı gelmekten sakının ve bilin ki Allah her şeyi hakkıyla bilendir.
a232. Kadınları boşayıp da bekleme sürelerini doldurdukları zaman eğer daha önceki kocaları ile örfe uygun (meşru) bir biçimde anlaşırlarsa evlenmelerine engel olmayın! Bununla içinizden Allah’a ve ahiret gününe iman edenlere öğüt verilmektedir. Bu sizin için daha isabetli ve daha temizdir. Allah (neyin sizin için daha isabetli olacağını) bilir siz bilmezsiniz.
Bkz. 2/226 65/1-2
a233. Emzirmeyi tamamlatmak isteyen (baba) için anneler çocuklarını iki tam yıl emzirirler. Onların (annelerin) yiyeceği giyeceği örfe uygun olarak babaya aittir. Hiçbir kimseye gücünün üstünde bir yük ve sorumluluk yüklenmez. Hiçbir anne ve hiçbir baba çocuğu sebebiyle zarara uğratılmasın. (Baba ölmüşse) mirasçı da aynı şeyle sorumludur. Eğer (anne ve baba) kendi aralarında anlaşarak (iki yıl dolmadan) çocuğu sütten kesmek isterlerse onlara günah yoktur. Ve eğer (anne-baba) her ikisi (anne ile çocuğun) ayrılmasına karşılıklı rıza ve danışma ile karar verirlerse (bundan dolayı) onlara bir günah yoktur ve eğer çocuğunuzu sütannelere emanet etmeye karar verirseniz teslim edeceğiniz çocuğun emniyetini uygun bir şekilde sağlamanız şartıyla size bir günah yüklenmez. Allah’ın emirlerine uyun ve bilin ki Allah tüm yaptıklarınızı görmektedir.
a234.  Sizden ölen erkeklerin geride bıraktıkları eşleri (evlenmeden görücüye çıkmadan süslenmeden) kendi başlarına dört ay on gün (iddet süresi) beklerler. Bekleme süresini doldurunca artık kendi haklarında meşru biçimde (evlenmek süslenmek görücüye çıkmak gibi) yaptıklarından dolayı size de onlara da günah ve sorumluluk yoktur. Allah tüm yaptıklarınızdan haberdardır.
a235. Böyle (bekleme süresi içindeki) kadınlara evlenme isteğinizi ima yoluyla üstü kapalı olarak anlatmanızda veya gönlünüzde tutmanızda size bir vebal yoktur. Allah biliyor ki siz onlara (bunu er geç mutlaka) söyleyeceksiniz. Meşru sözler söylemeniz dışında sakın onlarla gizliden gizliye buluşma yönünde sözleşmeyin. Farz olan bekleme müddeti sona erinceye kadar onları nikâhlamaya kalkmayın! Şunu da bilin ki Allah içinizden geçeni hakkıyla bilir. Artık ona karşı gelmekten sakının! Ve yine bilin ki Allah çok bağışlayandır ve halimdir (günahlarından dolayı insanların rızkını kesmez ve cezada da acele etmez).
Bkz.2/234 ve açıklaması.
a236.  (Evlenmek için bir araya geldiğiniz fakat) kendileriyle henüz cinsel ilişkide bulunmadığınız ya da bir mehir takdir etmediğiniz kadınları (onunla uyuşup uyuşmayacağınız kanaati hasıl olunca) boşarsanız üzerinize bir günah ve sorumluluk yoktur. Onları zengin olan kendi gücü darda olan da kendi imkânı oranında maruf (meşru ve örfe uygun) bir şekilde yararlandırsın. (Bu) iyilik eden ve erdem sahibi olan kimselere yakışan bir görevdir.
a237. Kendilerine mehir tayin ederek evlendiğiniz kadınları gerdeğe girmeden (cinsel ilişkide bulunmadan) boşarsanız tayin ettiğiniz mehrin yarısı onların hakkıdır. Ancak kadının ya da nikâh bağı elinde bulunan (kocanın paylarından) vazgeçmesi başka. Ey erkekler! Sizin (tamamını ya da fazlasını) bağışlamanız ise takvaya (Allah’ın direktifleri doğrultusunda duyarlı yaşamaya) daha yakındır. Aranızdaki (yakınlıktan ve tanışıklıktan doğan) erdemliliği (birbirinize iyi davranmayı) unutmayın! Şüphesiz ki Allah yaptıklarınızı hakkıyla görendir.
a238. (Ey inananlar!) Namazlarınızı Allah’a gönülden boyun eğerek farkında olarak derin duygular besleyerek gevşemeden pörsümeden her türlü yıpranmadan uzak okuduklarınızı anlayarak gereği gibi kılın. Ve özellikle orta namazla (ikindi namazıyla) ilgili sorumluluklarınızı yerine getirin. Bkz. 11/114 17/78 30/17-18
a239. Eğer (düşman yırtıcı hayvan doğal afet ve benzeri) tehlikede iseniz (durup namaz kılma imkânı bulamazsanız) bu durumda yürürken ya da binek üzerinde iken namazınızı ikame edin. (Tehlikeden emin olup) güvenliğe kavuşunca da Allah’ı daha önce bilmediğiniz ve onun size öğrettiği şekilde anın (namazı belirlenen şekilde ikame etmeye devam edin). Bkz. 4/101
a240. Sizden hanımlarını geride bırakarak öleceğini anlayanlar eşleri (kendi evlerinden) çıkarılmaya ihtiyaç duymaksızın bir yıl boyunca geçimlerini sağlayacak kadar (hayattayken nafaka) vasiyet etsinler. Eğer o kadınlar (kocalarının evinde kalmak zorunda olmadıkları için) kendi arzularıyla evleri terk ederse kendi haklarında yaptıkları meşru bir hareketten dolayı size bir sorumluluk yoktur. Hiç şüphesiz Allah mutlak galiptir hüküm ve hikmet sahibidir.
a241. Boşanmış kadınların örfe uygun (meşru) bir şekilde (kocalarından) menfaat sağlamak (nafaka almak) hakları vardır. Bu Allah’ın emirleri doğrultusunda yaşamak isteyen herkes için bir görevdir.
a242. İşte Allah akıllarınızı kullanarak düşünesiniz diye mesajlarını size böyle açıklıyor.
a243. (Ey Resûl!) Ölüm korkusuyla (veba salgınından dolayı ya da cihattan kaytarmak için) binlercesinin yurtlarından çıkıp gittiğini görmedin mi? Allah onlara önce “Ölün!” dedi. (Onlar da ölüm moduna girdiler ve kısa bir müddet) sonra (ibret olsun diye Allah) onları hayata yeniden döndürdü. Şüphesiz ki Allah insanlara karşı lütufkârdır. Lakin insanların çoğu şükretmez.
a244.  Allah yolunda (zulmü ve haksızlığı ortadan kaldırıncaya kadar sizinle savaşanlarla) savaşın ve bilin ki Allah (her şeyi) hakkıyla işiten (her şeyi) hakkıyla bilendir.
a245. Allah’a katlayarak fazlasıyla geri vereceği (güzel) bir borcu ona verecek olan kim var? Kısıtlayan da bolca veren de Allah’tır. Ve (hesap vermek üzere) yalnız ona döndürüleceksiniz. Bkz. 5/12 57/11 18 73/20
a246.  Musa’dan sonra İsrailoğullarından ileri gelen kimseleri görmedin mi? Kendilerine gönderilmiş bir nebiye: “Bize bir hükümdar gönder ki (onun komutasında) Allah yolunda savaşalım.” demişlerdi. O da: “Ya size savaş emredilir de savaşmazsanız?” deyince onlar da: “Biz Allah yolunda neden savaşmayalım? Hem yurtlarımızdan çıkarıldık hem de oğullarımızdan ayrıldık.” demişlerdi. Fakat ne zaman ki onların üzerine savaş farz kılındı içlerinden pek azı müstesna hep geri döndüler. Allah gerçek zalimlerin kim olduğunu çok iyi bilmektedir.
a247. Nebileri onlara: “Allah size Tâlût’u hükümdar olarak gönderdi.” dedi. Onlar da: “Biz hükümdarlığa ondan daha layık iken ve ona mal (servet) yönünden geniş imkân verilmemişken o bizim üzerimize nasıl hükümdar olabilir?” dediler. Nebileri onlara: “Allah onu hükümdar olarak seçerek başınıza getirdi ona bilgi ve vücut gücü bakımından üstünlük bağışladı.” dedi. Allah otoriteyi dilediğine verir. Allah rahmeti ve ihsanı bol olandır (her şeyi) hakkıyla bilendir.
a248. Nebileri onlara dedi ki: “Onun hükümdarlığının alâmeti Tabut’un (kutsal emanet bulunan sandukanın onun vasıtasıyla) sizin elinize geçmesi olacaktır. Meleklerin taşıyarak getireceği o sandığın içinde Rabbinizden size bir ferahlık ve sekinet; Musa ve Harun hanedanlarının bıraktığı bazı önemli eşyalar ve hatıralar vardır. Eğer inanmış kimselerseniz bunda şüphesiz sizin için bir ibret vardır.”
a249. Tâlût (cihat etmek için Kudüs’ten) askerleri ile ayrılınca (ordusuna) şöyle dedi: “Gerçekten Allah sizi bir ırmakla imtihan edecek; kim ondan (bolca) içerse benden değildir. Eliyle sadece bir avuç alanlar dışında kim ondan içmezse o bendendir (bana bağlı olanlardandır). İçlerinden pek azı dışında hepsi ırmaktan bolca içtiler. Tâlût ve onunla beraber iman edenler ırmağı geçince (geride kalanlar) “Bugün bizim Calût’a (zalim düşman hükümdarına) ve ordusuna karşı koyacak gücümüz yoktur.” dediler. Ahirette Allah’ın rahmetine kavuşacaklarını kesin olarak bilen (o nehrin karşı tarafındaki Talût’a) bağlılar ise: “Nice sayıca az bir topluluk Allah’ın izniyle sayıca daha çok olan bir topluluğa galip gelmiştir. (Unutmayın ki) Allah sabredenlerle beraberdir.” dediler.
a250. (Onlardan iman edenleri) savaş için Câlut ve ordusuna karşı meydana çıktıkları zaman şöyle dua ettiler: “Ey Rabbimiz! Üzerimize sabır (ve sebat) yağdır ayaklarımızı sabit (ve bizi metanetli) kıl (Hakkı ve adil düzeni inkâr eden ve zulmü hayat tarzına dönüştüren) inkârcılar topluluğuna karşı bize yardım et!”
a251. Derken Allah’ın izniyle onları yenilgiye uğrattılar. Davud da Câlût’u öldürdü. Allah da ona hükümranlık ve adil hüküm liyakati verdi ve istediği şeyin bilgisini ona öğretti. Eğer Allah’ın insanları birbiriyle defetmesi (savuşturması) olmasaydı yeryüzü mutlaka fesada uğramış olurdu. Fakat Allah âlemlere karşı lütuf sahibidir.
a252. İşte bunlar (basit hikâyeler değil) Allah’ın (ibret dolu) ayetleridir. (Ey Resûl!) Biz hakikati ortaya koyan bu ayetleri sana (vahiyle) iletiyoruz. Muhakkak ki sen (bu hakikatleri öğretmekle yükümlü Allah tarafından gönderilmiş) elçilerdensin.
a253. İşte resuller! Biz onlara birbirinden farklı üstün özellikler verdik. İçlerinden Allah’ın konuştukları vardır. Bir kısmının da derecelerini yükseltmiştir. (Örneğin) Meryemoğlu İsa’ya açık belgeler verdik ve onu Rûh-ul Kudüs (kutsal ilham/Cebrail) ile destekledik. Eğer Allah dileseydi bunların arkasından gelenler kendilerine açık belgeler indikten sonra artık birbirlerini öldürmezlerdi. Ama (her şeye rağmen ihtiras ve iktidar yüzünden) ihtilafa düştüler. Kimi iman etti kimi inkârcı oldu. Eğer Allah dileseydi (onları iradeleriyle baş başa bırakmasaydı) onlar birbirlerini öldürmezlerdi. Ancak Allah ne isterse onu yapar (Onları kendi iradeleriyle baş başa bırakır). Bkz. 2/136 285 3/84 17/55 ve dipnotu.
a254. Ey inananlar! İçinde hiçbir alışverişin dostluğun ve şefaatin/iltimasın bulunmadığı bir gün (kıyamet) gelmeden önce size verdiğimiz rızıktan infak edin. Gerçekleri inkâr edenler zalimlerin ta kendileridir.
a255. Allah ondan başka ilah olmayan kendisini gaflet ve uyku tutmayan diri her an yaratıklarını koruyup yönetendir. Göklerde ve yerde olan her şey onundur. Onun izni olmadıkça onun katında kim şefaat (başkaları için aracılık) edebilir? Kullarının önlerindeki ve arkalarındaki (geçmiş ve gelecekleri yaptıkları ve yapacakları) ne varsa hepsini o bilir. Onlar ise onun dilediği kadarından başka onun ilminden hiçbir şey kavrayamazlar. Onun hükümranlığı gökleri ve yeri (tamamıyla) kaplamıştır. O (gökleri ve yeri ve oralarda buluna)nları koruyup gözetmek ona ağır gelmez. O çok yücedir çok büyüktür. Bkz. 2/123 6/51 70 10/3 20/109 34/23 ve dipnotu 53/26
a256. Dinde (iman etmede/İslam’a girmede ve İslam’ı yaşamada) zorlama/dayatma yoktur. Artık doğru ile yanlış (hak ile batıl iman ile küfür) birbirinden ayrılmıştır. Böylece şeytani düzenlere (uymayı) reddedenler ve Allah’a inananlar hiçbir zaman kopmayacak en sağlam bir kulpa/tutamağa yapışmıştır. Allah (her şeyi) hakkıyla işitendir (her şeyi) hakkıyla bilendir.
a257. Allah inananların yardımcısı ve koruyucusudur. Onları karanlıklardan aydınlığa çıkarır. İnkârcıların dostları da (Allah’tan uzaklaştıran ve onun emirlerini icra etmekten alıkoyan) şeytani güçlerdir. Onları aydınlıktan alıp karanlığa götürür(ler). İşte onlar cehennem halkıdırlar ve orada kalıcıdırlar.
Bkz. 14/1 57/9
a258. Allah kendisine hükümdarlık verdi diye (şımarıp azarak) Rabbi hakkında İbrahim ile münakaşa eden (Nemrût’u) görmedin mi (ondan haberin olmadı mı)? Hani İbrahim: “Benim Rabbim hem diriltir hem de öldürür.” demişti. O (Nemrut) da: “Ben (de) yaşatır ve öldürürüm (istediğimi katleder istediğimi öldürmekten vazgeçerim).” demişti. (Bunun üzerine) İbrahim: “Allah güneşi doğudan getirmektedir; haydi sen de onu batıdan getir.” deyince kâfir (Nemrut) apışıp kalmıştı. Allah zulmeden kimseleri doğru yola ulaştırmaz.
a259. Yahut altı üstüne gelmiş bir kasabaya uğrayan kimseyi (Hz. Üzeyr’i duymadın mı? Kendi kendine): “Allah burayı ölümünden sonra (acaba) nasıl diriltecek?” demişti. Bunun üzerine Allah onu yüz yıl ölü moduna sokmuş sonra da hayata döndürmüştü. (Melek vasıtasıyla kendisine): “Bu halde ne kadar kaldın?” diye sormuştu. O da: “Bu halde bir gün veya bir günden biraz daha az kaldım.” diye cevap vermişti. (Allah): “Hayır (bu halde) yüzyıl kaldın! İşte yiyeceğine ve içeceğine bak henüz bozulmamış. Bir de merkebine bak (kemikleri nasıl birbirinden ayrılmış). Senin bu durumunu da insanlara delil yaptık. Hele o kemiklere dikkat et onları nasıl birleştirip yerli yerine koyuyoruz sonra da onlara nasıl et giydiriyoruz!” demişti. Bütün bunları apaçık gördükten sonra: “Allah’ın her şeye kadir olduğunu artık çok iyi biliyorum.” demişti.
a260. Hani İbrahim: “Ey Rabbim! Ölüye nasıl hayat verdiğini bana göster!” demişti. (Allah da:) “Ne o yoksa inanmıyor musun?” diye sormuştu. O da: “Hayır (elbette inanıyorum) ama (görmeme izin ver) ki kalbim tamamen mutmain olsun.” dedi. Bunun üzerine Allah buyurdu ki: “Öyleyse dört tane kuş yakala onları yanına al (kendine alıştır) sonra (kesip parçala) her dağın başına onlardan bir parça koy. Sonra da onları kendine çağır; (göreceksin ki) koşarak (uçarak) sana gelecekler. Muhakkak ki Allah mutlak galiptir hüküm ve hikmet sahibidir.”
a261.  Mallarını Allah yolunda harcayanların durumu her başağında yüz tane olmak üzere yedi başak veren tanenin durumu gibidir. Allah dilediğine kat kat verir. Allah’ın lütfu geniştir O her şeyi bilendir.
a262. Mallarını cihad ve hayır işlerinde Allah için harcayanlar ve sonra harcadıklarının arkasından başa kakmayı uygun görmeyenler (var ya!) İşte onların mükâfatları Rableri katındadır. Onlar artık gelecekten endişe duymayacaklar ve geçmişten dolayı da üzülmeyeceklerdir.
a263. Güzel bir söz ve (bir kusuru) bağışlama peşinden onur kırıcı davranışlar getiren bir yardımdan daha hayırlıdır. Allah zengindir (kimsenin yardımına ihtiyacı yoktur) halimdir (günahlarından dolayı insanların rızkını kesmez ve cezada acele etmez).
a264. Ey inananlar! Allah’a ve ahiret gününe inanmayıp insanlara karşı gösteriş olsun diye malını infak eden gibi minnet ve eziyet ederek sadakalarınızı geçersiz kılmayın. Bu durum üzerinde toprak bulunan bir kayanın haline benzer bir sağanak vurunca onu sert ve çıplak bırakıverir. Böyleleri kazandıklarından bir şey elde edemezler. Allah (verdiği nimetlere nankörlük ederek yoksullarla paylaşmaktan kaçınan) inkârcı toplumu (inatları ve kötü eylemleri yüzünden) doğru yola iletmez.
Bkz. 4/38 8/47 107/6
a265. Allah’ın rızasını kazanmak ve içlerindeki imanı kuvvetlendirmek için mallarını infak edenlerin hali ise bir tepedeki güzel bir bahçenin hali gibidir ki kuvvetli bir yağmur düşmüş de ona yemişlerini iki kat vermiştir. Ona bol bir yağmur düşmezse yine kendisinde bir çisenti ve nem bulunmakla ürününü verir. Allah her ne yaparsanız hepsini hakkıyla görendir.
a266. Herhangi biriniz ister mi ki içerisinde her türlü meyveye sahip bulunduğu içinden ırmaklar akan hurma ve üzüm ağaçlarından oluşan bir bahçesi olsun; himayeye muhtaç çocukları var iken ihtiyarlık gelip kendisine çatsın; derken bağı ateşli (yıldırımlı) bir kasırga vursun da orası yansın? Allah düşünesiniz (ve yarın ahirette pişman olmayasınız) diye size âyetlerini böyle açıklıyor.
a267. Ey inananlar! Kazandıklarınızın iyilerinden ve rızık olarak yerden size çıkardıklarımızdan infak edin. Size verilse gözünüzü yummadan alamayacağınız kötü malı hayır diye vermeye kalkışmayın! Biliniz ki Allah zengindir (hiçbir şeye muhtaç değildir) her zaman övgüye layık olandır.
a268. Şeytan sizi fakirlikle korkutur ve size cimriliği ve hayâsızlığı önerir. Allah ise kendisinden bağışlama ve bol nimet vaat eder. Allah’ın lütfu sınırsızdır her şeyi bilendir.
a269. O (Allah) hikmeti (bilgeliği isabetli hüküm verme ve pratik hayatta uygulama yeteneğini) dilediğine verir. Ve her kime de hikmet verilmişse ona çok büyük iyilik yapılmıştır. Bu ayet ve öğütleri ancak olgun akıl sahipleri düşünür.
a270. Allah (başkaları için) yaptığınız her harcamayı ve adadığınız her adağı bilir. (Fakir ve muhtaçları görmezlikten gelen paylaşmayı bilmeyen verse de verdiğini başa kakan adaklarını yerine getirmeyen) zalimlerin yardımcıları yoktur.
a271. Yardımları açıktan yapmanız güzeldir. Ama bu hayırlarınızı saklı tutar ve muhtaçlara ulaştırırsanız bu sizin için daha güzeldir/hayırlıdır ve (Allah bu sebeple) sizin günahlarınızdan bir kısmını affeder. Allah yaptığınız her şeyden haberdardır.
a272.  Onları doğru yola iletmek sana ait değildir (senin görevin sadece tebliğdir). Lâkin ancak Allah dileyeni (gerçeğe ulaşmak isteyeni) doğru yola iletir. Hayır olarak harcadıklarınız kendi iyiliğiniz içindir. Yapacağınız hayırları ancak Allah’ın rızasını kazanmak için yapmalısınız. Çünkü yapacağınız her iyilik size eksiksizce geri dönecek ve size haksızlık yapılmayacaktır.
a273. Kendilerini Allah yoluna adamış bu yüzden yeryüzünde (dünyalık için) koşmaya fırsat bulamayan ve iffetlerinden dolayı (dilenmedikleri için) tanımayanlar tarafından varlıklı sanılan fakirlere yardım edin. Sen onları yüz ifadelerinden tanırsın. Yüzsüzlük edip hiç kimseden bir şey istemezler. Hayır namına her ne iyilik yaparsanız muhakkak ki Allah onu hakkıyla bilendir.
a274. Mallarını gece gündüz gizli açık (demeden hangi durumda olursa olsun ihtiyaç gördüğü an derhal) infak edenler var ya işte onların mükâfatı Allah katındadır. Onlar için bir korku söz konusu değildir ve onlar üzülmeyeceklerdir de.
a275. (Farklı isim ve sistemler altında) faiz yiyerek (ve tefecilik yaparak insanları sömüren zalimler) kıyamet günü ancak şeytanın çarptığı kimsenin kalktığı gibi kalkar. Bu onların: “Alışveriş de zaten faiz gibidir.” demelerinden (ve faizi helal görmelerinden)dir. Oysa Allah alışverişi helal faizi haram kılmıştır. Bu nedenle kim Rabbinin öğüdünü dinler ve hemen (faizden) vazgeçerse evvelki kazançlarını koruyabilir ve onun hakkında karar vermek artık Allah’a kalır. Kim de tekrar (faize) geri dönerse işte onlar ateş ehlidirler ve orada ebedi olarak kalacaklardır.
Bkz. 2/278
a276. Allah faizli kazançları bereketten mahrum eder sadakası verilen malları da artırır (bereketlendirir). Allah günahta (haramda) ve inkârda direnen hiç kimseyi sevmez.
Bkz. 3/130
a277. İman edip (halis niyet ve amaçlarla) doğru ve yararlı işler yapanların namazlarını (huşu ve edeple) ikame edenlerin ve (sosyal bünyelerini ve servetlerini arındıran) zekâtı verenlerin Rableri katında mükâfatları vardır. Onlar artık gelecekten endişe duymayacaklar ve geçmişten dolayı da üzülmeyeceklerdir.
a278. Ey inananlar! Gerçekten inanıyorsanız Allah’a karşı gelmekten sakının ve faizden doğan kazançların tümünden vazgeçin.
Bkz. 2/275 ve dipnotu.
a279.  Yok eğer faizi terk etmezseniz bilin ki Allah’a ve Resulüne karşı savaş açmış olursunuz. Eğer faiz (için birikmiş olan parayı) almaktan (vazgeçerek) tövbe ederseniz anaparanız sizindir ve böylece ne zalim olursunuz ne de zulme uğramış bulunursunuz.
a280.  Eğer borçlu güç durumda ise kolaylığa çıkıncaya kadar ona mühlet verin (vade tanıyın)! Bununla beraber eğer bilirseniz (alacağınızın tamamını ona) bağışlamanız sizin için daha hayırlıdır.
a281. Allah’a döneceğiniz ve sonra hiç kimseye haksızlık edilmeksizin herkese kazancının eksiksiz olarak verileceği günden sakının!
a282. Ey inananlar! Birbirinize belirli bir süreye kadar borçlandığınızda onu yazın. Aranızdan doğru olduğu bilinen bir kâtip de kendisine Allah’ın öğrettiği gibi yazmaktan çekinmesin yazsın. Üzerinde hak olan kimse (borçlu) da yazdırsın. Rabbi olan Allah’a karşı sorumluluk bilinciyle davransın ve borcunu asla eksik yazdırmasın. Şayet borçlu; aklı ermeyen zayıf veya kendisi söyleyip yazdıramayacak durumda ise velisi adaletle yazdırsın. Bu işleminize erkeklerinizden iki kişiyi de şahit tutun. Eğer iki erkek şahit bulunmaz ise karşılıklı olarak onayladığınız bir erkek ile iki kadını şahit tutun. Ta ki (kadınlardan) biri yanılınca öbürü ona hatırlatsın. Ve şahitler çağrıldıklarında gitmemezlik etmesinler. Küçük olsun büyük olsun her anlaşma maddesini vade tarihi ile birlikte yazmaya üşenmeyin. Bu Allah nazarında daha adil kanıtlanma açısından daha güvenilir ve sizi şüpheye düşmekten alıkoymakta daha uygun olandır. Ama eğer (aranızdaki ticaret) birbirinize doğrudan doğruya devredeceğiniz hazır mallar ile ilgiliyse onu yazmamanızda bir mahzur yoktur. Ve birbirinizle alışveriş yapacağınız zaman (para ya da kıymetli eşya karşılığında ev araba arsa ve dükkân gibi menkul veya gayrimenkul devrettiğinizde) bir şahit bulundurun. Ama yazıcı da şahit de bir zarara uğramasın (masrafları ne ise verilsin). Eğer onlara (zarar verici bir iş) yaparsanız unutmayın ki bu sizin için günahkârca bir davranış olacaktır. Allah’ın istediği gibi hareket edin. Allah (böylece senetleşme ve borçları garanti altına alma gibi her şeyi) size öğretiyor. Allah (her şeyi) hakkıyla bilendir (ve ona göre hüküm koyandır).
Bkz. 5/106-107
a283. Eğer seyahatte iseniz ve bir yazıcı bulamazsanız alınmış taahhütler yeterlidir. Ancak birbirinize güveniyorsanız kendisine güven duyulan bu güvene uygun davransın ve Rabbine karşı sorumluluğunun bilincinde olsun. Ve şahitlikte bildiklerinizi gizlemeyin. Kim onu gizlerse bilsin ki onun kalbi vebal altındadır (günah içindedir). Allah yapmakta olduklarınızı hakkıyla bilendir.
a284. Göklerde ve yerde olan her şey Allah’ındır. İçinizdeki (kötü niyet duygu ve düşünceleri)nizi açığa vursanız da gizli tutsanız da Allah ondan dolayı sizi hesaba çekecektir. Sonra o istediğini (hak ettiği şekilde) affedecek istediğini (de yaptıkları yüzünden) cezalandıracaktır. Zira Allah her şeye gücü yetendir.
a285. Resul Rabbi tarafından kendisine ne indirildi ise ona iman etti. (Ona tabi olan) mü’minler de (iman ettiler). Onların hepsi de Allah’a meleklerine kitaplarına ve resullerine iman etti. “O’nun resullerinden hiçbirini diğerinden ayırt etmeyiz. (Davetini) işittik (emrine ve istediklerine) itaat ettik. Ey Rabbimiz (amellerimizde eksiklik ve davranışlarımızda yanlışlık olduğu için) günahlarımızı bağışlamanı dileriz dönüş (ancak) sanadır.” dediler.
a286. Allah hiç kimseye güç yetireceğinden daha fazlasını yüklemez. Herkesin kazandığı (iyilik ve güzellik) kendi yararınadır; yüklendiği (kötülük ve vebal da) kendi zararınadır. “Ey Rabbimiz! Unutarak ya da yanılarak hata edersek bizi (ondan) sorguya çekme! Ey Rabbimiz! Bize bizden önceki toplumlara (isyanlarından ve Hakka karşı) direnmelerinden dolayı yüklediğin (helâk ve hezimet imtihanı gibi) yük yükleme! Ey Rabbimiz! Güç yetiremeyeceğimiz şeyleri bize taşıtma! Günahlarımızı bağışla bizi affet bize merhamet eyle! Sensin bizim (sığınıp korunabileceğimiz) dostumuz. O halde (yeryüzünde fesat çıkaran) inkârcı topluluğuna karşı bize yardım et!”
,
a1.  Elif Lâm Mîm.
Bu harflerle ilgili Bakara sûresinin birinci âyetinin dipnotuna bakabilirsiniz.
a2. Allah kendinden başka ilah olmayan (direktiflerine kayıtsız şartsız itaat edilmesi gereken) sonsuza kadar diri hayatın ve varlığın kaynağı ve dayanağı her şeyi hükmüne ve iradesine bağlı kılan (bütün varlıkları her daim koruyup gözeten) ve yönetendir!
a3. (Allah) Kendisinden önceki kitapları(n asıllarını) tasdik eden bu ilâhi kelâmı (Kur’an’ı) sana indirdi. Bundan önce de insanlara doğru yolu göstermek için Tevrat’ı ve İncil’i indirmişti.
a4. Bundan (Kur’an’dan) önce (onlar) insanlar için bir hidayetti. Furkan’ı (hak ile batılı birbirinden ayıran Kur’an’ı) da (böylece) indirdi. Gerçek şu ki Allah’ın âyetlerini inkâr edenler için şiddetli bir azap vardır. Allah mutlak galiptir (ezilen sömürülen ve hakları elinden alınmak istenen çaresiz kulları adına) intikam alıcıdır (onların hakkını teslim edicidir).
a5. Yerde ve gökte hiçbir şey Allah’a gizli kalmaz.
a6. Sizi rahimlerde (döl yataklarında) yaratıp dilediği gibi şekillendiren O’dur. O’ndan başka ilâh yoktur. O mutlak galiptir hüküm ve hikmet sahibidir.
Bu ayetlerden; bütün vahiylerin sadece tek din olan İslam’ın mesajlarını ilettikleri anlaşılmaktadır.
a7. Sana Kitabı indiren O’dur. O’nun bazı âyetlerinin hükmü kesin ve nettir ki bunlar kitabın anasıdır. Diğer bir kısmı da müteşâbih âyetlerdir (ki onlar da benzer anlamlara ve yoruma açıktır). Kalpleri hakikatten sapmaya meyilli olanlar fitne çıkarmak ve (kendi isteklerine göre olmadık) yorumlar yapmak için müteşâbih âyetlerin ardına düşerler. Oysa onun kesin anlamını Allah’tan başkası bilmez. Bu yüzden ilimde derinleşenler: “Biz ona inandık tümü Rabbimizin katındandır” derler. Derin kavrayış sahipleri dışında kimse bundan öğüt alıp düşünmez.
a8. (Onlar derler ki): “Ey Rabbimiz! Bizi doğru yola ilettikten sonra kalplerimizi saptırma! Bize katından rahmet ihsan et! Kuşkusuz Sen çok bağışlayansın.”
a9. “Ey Rabbimiz! Doğrusu Sen (geleceği şüphe götürmeyen bir) günde (hesap sormak ve yerleştirmek için) insanları toplayacak olansın. Şüphesiz ki Allah sözünden asla dönmez.”
a10.  İnkârcılara gelince; dünya malları da çocukları da Allah katında kendilerine en ufak bir yarar sağlamayacaktır. İşte onlardır (yaptıkları yüzünden cehennemde) ateşin yakıtı olanlar!
a11. Bunların tutumu Firavun ailesinin ve onlardan öncekilerin tutumu gibidir. Onlar (yaptıkları kötülüklerle beraber) âyetlerimizi de yalanlamışlardı. Allah da onları günahlarından dolayı (kahrıyla) hesaba çekti. Allah’ın cezası pek şiddetlidir.
a12. İnkârcılara ve nankörlük edenlere de ki: “Siz mutlaka yenilecek ve cehenneme sürüleceksiniz.” Orası ne kötü bir meskendir.
a13. (Bedir’de savaş için) karşı karşıya gelen iki toplulukta sizin için bir ibret vardır. Onlardan bir grup Allah için savaşırken diğeri O’nu inkâr ediyordu. (İnkârcılar inananları) göz bakışıyla kendilerinin iki misli görüyordu. Allah da dilediğini yardımıyla destekliyordu. Muhakkak bunda basiret sahibi olanlar için (alınacak) bir ibret vardır.
Bkz. 3/123 140 8/6-10 44 22/39
a14. Kadınlar oğullar altın ve gümüşten birikmiş hazineler soylu atlar sığırlar arazilere yönelik tutku ve dünyevi zevkler insanoğlu için çekici kılınmıştır. Bütün bunlar dünya hayatının geçimliğidir. Oysa asıl varılacak (ve temelli kalınacak) güzel yer Allah katındadır.
Bkz. 18/46 64/15
a15. De ki: “Size bunlardan (dünyevi zevklerden) daha hayırlısını haber vereyim mi? Allah’a karşı sorumluluk bilinciyle yaşayanlar için Rableri katında mesken olarak altından ırmaklar akan cennetler tertemiz eşler/arkadaşlar ve Allah’ın güzel kabulü/rızası vardır.” Allah kullarını hakkıyla görendir.
Bkz. 2/25 4/57
a16. O (Allah’ın emrine uygun yaşamaya ve günah işlemekten sakınmaya kararlı ola)nlar şöyle derler: “Rabbimiz! Şüphesiz biz (sana ve bütün gönderdiklerine) iman ettik artık bizim günahlarımızı bağışla ve bizi ateşin azabından koru!”
a17. Onlar (Hak uğrunda zorluklara karşı direnen zulme karşı mücadelede yılgınlığa düşmeyen) sabreden sözünde ve davranışlarında doğruluktan ayrılmayan Allah’ın iradesine yürekten bağlı olan (mallarını ve imkanlarını) Allah için harcayan ve seher vakitlerinde Allah’tan bağışlanma dileyenlerdir.
a18. Allah melekler ve adaleti ayakta tutan ilim sahipleri de şahittir ki O’ndan başka ilâh yoktur. O çok güçlüdür hüküm ve hikmet sahibidir ve kendisinden başka ilah olmayandır.
a19. Şüphesiz Allah katında hak din (tek yaşam tarzı) İslam’dır. Kendilerine kitap verilenler (Yahudi ve Hristiyanlar) kendilerine ilim geldikten sonra sırf aralarındaki kıskançlık yüzünden ihtilafa düştüler. Kim Allah’ın âyetlerini inkâr eder (ya da değiştirmeye kalkarsa bilsin ki) Allah hesabı çok çabuk görendir.
a20. Eğer (bunda kanıta rağmen hakikati kabullenmeye yanaşmayıp yine de) seninle tartışmaya girerlerse de ki: “Bana uyanlarla birlikte ben kendimi Allah’a teslim ettim.” Kendilerine kitap verilenlere ve ümmilere (daha önce vahye muhatap olmayanlara) de ki: “Siz de Allah’a teslim oldunuz mu?” Eğer teslim oldularsa doğru yolu buldular demektir. Yok eğer yüz çevirdilerse sana düşen sadece tebliğdir. Allah kullarını hakkıyla görendir. Bkz. 7/158 ve “Ümmi” ifadesi ile ilgili dipnotu.
a21. Allah’ın âyetlerini inkâr edip peygamberleri haksız yere öldürenleri adaleti emreden insanların canına kıyanları elem verici bir azapla müjdele!
a22. İşte onlar dünya ve âhirette amelleri boşa giden kimselerdir. Onların (azaplarına mâni olacak) hiçbir yardımcıları da yoktur.
a23. Kendilerine Kitap (Tevrat)tan bir pay verilen (Yahudi)leri görmüyor musun ki aralarında hüküm vermesi için Allah’ın Kitabına çağrılıyorlar da sonra içlerinden bir kısmı (Tevrat’ın hükmüne) yüz çevirerek dönüp gidiyor.
a24. Çünkü onlar: “Ateş bize (hafifletilmiş olarak) sayılı günler dışında kesinlikle dokunmayacaktır” demişlerdi. Onların vaktiyle uydurdukları bu iftiraları dinleri konusunda kendilerini yanıltmıştır. Bkz. 2/80 ve dipnotu.
a25. Bakalım o geleceğinde hiç şüphe olmayan gün için kendilerini bir araya topladığımız ve hiç kimseye haksızlık edilmeksizin herkese (dünyada) kazandığının karşılığı tamamen ödendiği vakit onların hali ne olacak?
a26. De ki: “Ey mülkün sahibi ve tasarruf yetkisini elinde tutan Allah’ım! Sen mülkünden dilediğine verirsin dilediğinden de mülkü alırsın; dilediğini (faydalı çalışmalarıyla) yüceltirsin dilediğini (de kötü niyet ve eylemlerinden dolayı) alçaltırsın. (İmkân mal ve nimet gibi) bütün iyilikler Senin elindedir. Doğrusu Sen istediğini yapmaya güç yetirensin.”
a27. “Geceyi uzatırsın gündüzün bir kısmı gece olur. Gündüzü uzatırsın gecenin bir kısmı gündüz olur. Ölüden diriyi çıkarır diriden de ölüyü çıkarırsın. Dilediğini de (hiç umulmadık imkanlarla) hesapsız rızıklandırırsın.”
a28. Mü’minler inananları bırakıp da (Allah’ tan gelen hakikatleri inkâr eden ya da onları alay konusu yapan) kâfirleri evliya (yandaş koruyucu yardımcı) edinmesinler. Kim bunu yaparsa Allah’la irtibatını koparmış olur O’nun yanında hiçbir değeri kalmaz. Ancak kendinizi onlardan (gelebilecek olan bir tehlikeye karşı) korumak için (dostça görünmenizde) bir sakınca yoktur. Allah kendisine karşı dikkatli olmanızı emrediyor. (Unutmayın ki) dönüş yalnız Allah’a olacaktır.
Bkz. 4/139 144 5/51 57 9/23 19/81 29/25 58/22 60/1
a29. De ki: “Kalplerinizdekini gizleseniz de açığa vursanız da Allah onu bilir. O göklerde ve yerde olanları da bilir. Çünkü Allah’ın her şeye gücü yeter.”
a30. Herkes yaptığı iyilik ve kötülükleri karşısında hazır bulacağı günde kötülükleri ile kendisi arasında uzak bir mesafe bulunmasını ister. Yine Allah kendisine karşı (gelmemeniz konusunda) dikkatli olmanızı size öğütler. Allah kullarına karşı çok şefkatlidir.
a31. De ki: “Eğer Allah’ı seviyorsanız bana uyun ki Allah da sizi sevsin ve günahlarınızı bağışlasın. Çünkü Allah çok bağışlayandır çok merhamet edendir.”
Bkz. 5/54
a32. De ki: “(Hayatın her safhasında) Allah’a ve (O’nun mesajlarını hayata geçiren) Resûl’e itaat edin!” Eğer (Allah’a ve elçisine rağmen gerçeklerden) yüz çevirirlerse bilsinler ki Allah hakikati inkâr edenleri sevmez.
a33. Muhakkak ki Allah (ortaya koydukları faydalı çalışmalarından dolayı) Âdem’i Nuh’u ve İbrahim hanedanı ile İmran soyunu (İmran kızı Meryem ve İsa’yı) seçerek âlemler üzerinde bir konuma çıkardı.
a34. Bunlar birbirlerinin soylarından gelen tek bir nesildir. Allah (her şeyi) hakkıyla işiten (her şeyi) hakkıyla bilendir.
a35.  Hani İmran’ın karısı (Hz. İsa’nın anneannesi) şöyle demişti: “Ey Rabbim! Karnımdaki (çocuğu) senin hizmetine adayacağıma söz veriyorum. Benden bunu kabul buyur. Şüphesiz Sen her şeyi işiten ve her şeyi bilensin!”
a36. İmran’ın karısı onu doğurduğunda (Allah onun ne doğurduğunu bilmesine rağmen): “Ey Rabbim onu kız doğurdum (fakat erkek çocuğu umuyordum. Çünkü) erkek kız gibi (korunmaya muhtaç) değildir. Bununla beraber ben onun adını (Allah’ın kulu anlamına gelen) Meryem koydum. İşte ben onu ve zürriyetini (neslinden gelenleri) lanetlenmiş şeytanın şerrine karşı Sana emanet ediyorum” dedi.
a37. Bunun üzerine Rabbi Meryem’i güzel bir şekilde kabul buyurdu ve onu nadide bir çiçek gibi yetiştirdi. (Eniştesi) Zekeriya’yı da (çekilen kura sonucunda) ondan sorumlu kıldı. Zekeriya Meryem’in bulunduğu bölmeye her girişinde orada bir rızık bulur “Ey Meryem! Bu sana nereden geliyor?” diye sorardı. O da: “Bu (rızıkları yaratan ve bana ulaşmasını sağlayan) Allah katından” diye cevap verirdi. Zira Allah dilediğine hesapsız rızık verir.
a38. Orada Zekeriya Rabbine dua etti ve dedi ki: “Ya Rabbi! Bana katından tertemiz bir soy armağan et. Şüphesiz Sen duaları hakkıyla işitensin.”
a39. Bunun üzerine Zekeriya mihrapta namaz kılarken melekler ona seslendi: “(Ey Zekeriya! Allah sana (şu ihtiyarlık çağında) kendi katından bir sözün gerçekliğini doğrulayacak insanlar arasında seçkin bir yere sahip olacak tam bir iffet sahibi dürüst ve erdemli bir nebî olacak olan Yahya’yı müjdeliyor.”
Bkz. 6/85 19/7
a40.  Zekeriya ise: “Ey Rabbim! Yaşlılık beni yakalamışken ve karım da çocuktan kesilmişken benim nasıl bir oğlum olabilir?” dedi. O da: “Öyledir ama Allah dilediğini yapar” buyurdu.
a41. Zekeriya: “Ey Rabbim! Bana (çocuğumun olacağına dair) bir işaret göster!” dedi. (Allah) buyurdu ki: “İşaretin şudur; (hasta olmamana rağmen) üç gün boyunca insanlarla işaretleşmek dışında konuşma! Rabbini hiç durmadan an ve gece gündüz O’nu tesbih et!”
a42. Hani melekler (Meryem’e) şöyle demişti: “Ey Meryem Allah seni seçti arındırdı ve bütün dünya kadınlarından seçkin kıldı.”
a43. “Ey Meryem! Rabbine huşu ile gönülden bağlan ve Onun huzurunda secdeye kapan ve Rablerinin huzurunda saygıyla eğilen diğer mü’minlerle birlikte sen de saygıyla eğil!
a44. (Ey Muhammed!) Sana vahyettiğimiz (bu kıssalar) gaybın (görmediğin ve yaşamadığın devrin) haberlerindendir. Zira hangisinin Meryem’in hamisi olacağını kura ile belirlediklerinde sen onlarla birlikte değildin ve onlar tartışırken de sen yanlarında yoktun.
a45. Hani melekler şöyle demişti: “Ey Meryem! Allah sana kendinden bir sözü adı Meryem oğlu İsa olan Mesihi dünya ve âhirette şerefli ve Allah’a yakın kılınanlardan olarak müjdeliyor.”
a46. Ve o “Hem beşikte iken hem de yetişkin bir adam olarak insanlarla konuşacak dürüst ve erdemli kişilerden olacak.”
a47. Meryem: “Ya Rabbi! Bana hiçbir erkek dokunmadığı halde nasıl çocuğum olur?” dedi. (Allah şöyle) buyurdu: “Öyle de olsa Allah dilediğini yaratır. O bir işin olmasını dilediği zaman ona sadece ‘Ol’ der ve o da hemen oluş sürecine girer.”
Bkz. 3/59 6/73 16/40 19/35 36/82 40/68
a48. (Melekler İsa ile ilgili sözlerine devam ederek:) “Allah ona hem kitabı (okuma-yazmayı) hem hikmeti hem de Tevrat’ı ve İncil’i öğretecektir.”
a49. Ve onu İsrailoğullarına resul olarak gönderecek. Onlara diyecek ki: “Ben size Rabbinizden bir mucize ile geldim ki size çamurdan kuş biçiminde bir yaratık yaparım içine üflerim (o da) Allah’ın izniyle bir kuş olur. Yine Allah’ın izniyle körlere ve cüzamlılara dua ederek şifa bulmalarını sağlarım manen ölmüş olanlara hayat veririm ve size evlerinizde yediklerinizi ve biriktirdiklerinizi haber veririm. Eğer (Allah’a) iman edenlerdenseniz şüphesiz bunda size (benim peygamberliğimi gösteren) kesin bir delil vardır.”
a50. “(Ve Ben) benden önce indirilmiş olan Tevrat’tan (tahrif olan kısımlarını düzelterek) doğrulamak (ve bir zamanlar) size haram kılınan (içyağı ve deve eti gibi) bazı şeyleri (tekrar) helal kılmak için geldim ve Rabbiniz tarafından size apaçık deliller ve mucizeler getirdim. Artık Allah’a karşı gelmekten sakının ve bana uyun!”
a51. “Şüphesiz Allah benim de Rabbim sizin de Rabbinizdir. Onun için hep O’na kulluk edin! İşte doğru yol budur.”
a52. İsa onlardaki inkârcı ve inatçı tavrı sezince (etrafındaki mü’minlere): “Allah’ın dini için (zalimlere karşı başlattığım mücadelede) yardımcılarım kimlerdir?” dedi. Havariler: “Biziz Allah’ın dininin (ve elçisinin) yardımcıları. Allah’a iman ettik. Şahit ol ki biz muhakkak Müslümanlarız/tüm benliğimizle Allah’a teslim olmuş kimseleriz.” dediler.
Bkz. 5/113
a53. Havariler: “Ey Rabbimiz! İndirdiğin kitaba iman ettik Resûle uyduk. Sen de bizi (dini yaşamak ve zulme karşı çıkmak konusunda) örnek olan kullarınla beraber yaz” diye dua etti.
a54. (Şeytani düzenlerinin yıkılacağını gören inkârcılar Hz. İsa’yı öldürmek için) tuzak kurdular. Allah da onların tuzaklarını bozdu. Allah tuzak kuranların karşılığını en iyi verendir.
a55. O vakit Allah şöyle buyurdu: “Ey İsa! (Korkma! Zalimlerin seni öldürmelerine asla izin vermeyeceğim) senin hayatına son verecek olan benim (onlar değil). Seni kendi katıma yükselteceğim. Seni küfredenlerden (kurtarıp) temizleyeceğim ve sana uyanları da kıyamete kadar küfredenlerin üstünde tutacağım. Sonra dönüşünüz yalnızca Bana olacak. İşte o zaman dünyada iken hakkında anlaşmazlığa düştüğünüz her konuda aranızda nihai hükmü Ben vereceğim.” Bkz. 4/157-158
a56. “İnkârcılar (ve zulmedenler) var ya; işte onları hem dünyada hem de âhirette şiddetli bir azaba çarptıracağım. Onların hiçbir yardımcıları da olamayacaktır.”
a57. “İnanıp erdemli bir hayat sürenlere gelince; Allah onların ödüllerini tam olarak verecektir. Allah haddi aşanları sevmez.”
a58. (Ey Resul!) Biz bunları hakikati tüm aydınlığıyla ortaya koyan ilahi ayetler ve hikmetli öğütler olarak sana vahiy yoluyla (Kur’an’dan) okuyup (öğretiyoruz).
a59. Muhakkak ki İsa’nın babasız dünyaya geliş durumu Allah katında Âdem’in durumu gibidir. Allah Âdem’i topraktan yarattı sonra ona “ol” dedi. O da oluverdi. Bkz. 3/47 6/73 16/40 36/82 40/68
a60. (İsa hakkında sana verilen) bu haber Rabbinden gelen bir gerçektir. Öyleyse kuşkuya kapılanlardan olma!
a61. Sana (İsa’nın Allah’ın kulu ve resulü olduğuna dair) bilgi geldikten sonra bu hususta seninle kim tartışmaya kalkacak olursa de ki: “Gelin oğullarımızı ve oğullarınızı kadınlarımızı ve kadınlarınızı çağıralım ve bir araya getirelim. Sonra gönülden dua ederek Allah’ın lanetini yalan söyleyenlerin üzerine havale edelim.”
a62. İşte (İsa’nın da diğer insanlar gibi öldüğü konusundaki) işin hakikati budur. (İsa ne Allah’tır ne de Allah’ın oğlu). Çünkü Allah’tan başka ilah yoktur sonsuz kudret ve hikmet sahibi yalnız O’dur.
a63. Şayet (Allah’ın birliğine inanmaktan) yüz çevirirlerse; şüphesiz ki Allah fesat çıkaranları bilendir (ve hak ettikleri cezayı verendir).
a64. De ki: “Ey Ehli-i Kitab (Yahudiler ve Hristiyanlar)! Bizimle sizin aranızda ortak bir söze gelin. Yalnız Allah’a ibadet edelim. O’na hiçbir şeyi ortak koşmayalım ki Allah’la beraber kimimiz kimimizi ilâh edinmesin.” Eğer onlar yine yüz çevirirlerse (iman edenler olarak onlara) deyin ki: “Şahit olun/bilin ki bizler gerçek Müslümanlarız.”
a65. Ey Kitap Ehli! “Neden İbrahim hakkında (O bir Yahudi miydi yoksa bir Hıristiyan mıydı diye) tartışıp duruyorsunuz?  Oysa Tevrat da İncil de şüphesiz ondan sonra indirilmiştir. Hala aklınızı kullanmayacak mısınız?”
a66. İşte siz böyle kimselersiniz! Diyelim ki biraz bilgi sahibi olduğunuz şey hakkında tartıştınız. Ya hiçbir bilginiz olmayan şey hakkında niçin tartışıyorsunuz? Oysaki (her şeyi) Allah bilir siz bilemezsiniz.
a67. İbrahim ne Yahudi idi ne de Hristiyan. Fakat o Allah’ı tanıyan dosdoğru bir Müslümandı. Müşriklerden de değildi.
Bkz. 2/134
a68. Gerçekten insanların İbrahim’e en yakın olanı elbette (zamanında) ona uymuş olanlar ile (onun tebliğ ettiği tevhid inancını yeniden canlandıran) bu Nebî (Muhammed) ve ona iman edenlerdir. Allah da inananların yardımcısı ve koruyucusudur.
a69. Kitap ehlinden bir grup sizi saptırmak (ve kendi dinlerine çevirmek) isterler. Oysa onlar ancak kendilerini saptırırlar da farkına varamazlar.
a70. Ey Kitap ehli! Hakkı (gerçeği) bizzat bildiğiniz halde Allah’ın mesajlarını ne diye inkâr ediyorsunuz?
a71. Ey Kitap ehli! Niçin hiçbir dayanağı olmayan batıl iddialarınızla (batılı hak diye gösteriyor) ve bile bile gerçeği gizliyorsunuz?
Bkz. 2/42
a72. Kitap ehlinden bir grup (kendilerinden olan diğerlerine) dediler ki: “İman edenlere indirilen Kur’an’a günün evvelinde inanın günün sonunda ise (bir bahane uydurarak) inkâr edin. Belki (şüpheye düşerler de) onlar da (dinlerinden) dönerler.”
a73. Ve (Ehl-i Kitab:) “Sizin dininize uyandan başkasına inanmayın (dediler)!”. (Ey Resulüm!) De ki: “Muhakkak ki hidayet Allah’ın dosdoğru yoludur. Size verilenin bir benzeri birine (İslam peygamberine) veriliyor ya da Rabbinizin katında onlar (mü’minler) size karşı deliller getiriyorlar diye mi (böyle söylüyorsunuz)?” De ki: “Lütuf ve ihsan Allah’ın elindedir. Onu dilediğine bağışlar. Çünkü Allah lütfu ve ihsanı bol olandır her şeyi hakkıyla bilendir.”
a74. O rahmetini (peygamberliği/kitabı) dilediğine has kılar. Allah büyük lütuf ve ihsan sahibidir.
a75. Kitap ehli arasında öylesi vardır ki ona yüklerle mal emanet etsen onu sana noksansız iade eder. Fakat onlardan öylesi de vardır ki ona bir dinar emanet etsen tepesine çökmedikçe onu sana iade etmez. Bu da onların “Ümmîlere (Kitap ehli olmayanlara zayıf ve bilgisizlere) karşı (yaptıklarımızdan) bize vebal yoktur” demelerinden dolayıdır. Onlar (bile bile) Allah hakkında yalan uydururlar.
Bkz. 7/158 ve “Ümmi” ifadesi ile ilgili dipnotu.
a76. Hayır! (Gerçek onların dediği gibi değil.) Kim sözünü yerine getirir ve Allah’a karşı gelmekten sakınırsa şüphesiz ki Allah sakınanları sever.
a77. Allah’a verdikleri sözü ve ettikleri yeminleri basit bir menfaat karşılığında satanlar (var ya) işte onlar âhiretin nimetlerinden asla nasiplenemeyeceklerdir. Allah kıyamet günü onlarla konuşmayacak ve onları (günahlarından) temize çıkarmayacaktır. Onlar için elem verici bir azap vardır.
a78. Onlardan bir grup vardır ki Kitap’tan olmadığı hâlde Kitap’tan sanasınız diye (okudukları metinleri ayetler arasına karıştırarak) Kitap’tanmış gibi dillerini eğip bükerler ve: “Bu Allah katındandır” derler. Hâlbuki o Allah katından değildir. Bile bile Allah’a karşı yalan söylerler.
a79. Allah’ın kendisine kitap hikmet ve nebîlik verdiği hiçbir insanın kalkıp da insanlara: “Allah’ın yanı sıra bana da kulluk edin!” demesi düşünülemez. Aksine (onlara şöyle öğüt verir: “İnsanlar arasında) öğretmekte olduğunuz ve bilgisini yaydığınız Kitab’ın gerektirdiği gibi Rabbe bağlı kullar olun (O’nun koyduğu hayat prensipleriyle terbiye olun)!”
a80.  Onun size: “Melekleri ve nebileri ilâhlar edinin.” diye emretmesi de düşünülemez. Siz Müslüman olduktan sonra o size hiç inkârı emreder mi?
a81. Allah (elçilik görevi verirken) nebilerden şöyle söz almıştı: “Size kitap ve hikmet verdim. Sonra size beraberinizde olan (kitapları) tasdik eden bir resul geldiğinde muhakkak ona inanacak ve kendisini muhakkak destekleyeceksiniz (ayrıca bu görevi ümmetlerinize de yükleyeceksiniz). Kabul ettiniz mi; bu ağır görevi yüklendiniz mi?” buyurduğunda onlar da: “Kabul ettik” dediler. (Allah) şöyle buyurdu: “Öyle ise birbirinize şahit olun ben de sizinle beraber şahitlik edenlerdenim.”
a82.  Artık bundan sonra kim (bu sözleşme-nin gereğini yerine getirmez de verdiği sözden) dönerse işte onlar yoldan çıkan (fâsıklar)dır.
a83. Göklerde ve yerde kim varsa hepsi isteyerek veya istemeyerek O’na boyun eğmişken ve O’na döndürülüp götürülecekken onlar kalkıp Allah’ın dininden başka bir din mi arıyorlar?
a84. De ki: “Biz Allah’a iman ettik. Bize indirilene (Kur’an’a) İbrahim’e İsmail’e İshak’a Yakup’a ve torunlarına indirilene Rableri tarafından Musa’ya İsa’ya ve nebilere gönderilene inandık. Nebiler arasında hiçbir ayırım yapmayız. Biz yalnız Allah’a teslim oluruz.”
Bkz. 2/136 253 285 17/55 ve dipnotu
a85. Kim İslam’dan başka bir din ararsa bu kendisinden asla kabul edilmeyecek ve o âhirette kaybedenlerden olacaktır.
a86. İman edip resulün hak olduğuna şahadet ettikten/inandıktan ve kendilerine açık belgeler geldikten sonra inkâr eden bir milleti Allah nasıl doğru yola/hidayete ulaştırır? Allah zalimler topluluğunu doğru yola ulaştırmaz.
a87. İşte onların cezası; Allah’ın meleklerin ve bütün insanlığın lanetine uğramaktır.
a88. Onlar ebedî olarak bu lanet ve azabın içinde kalacaklardır. Kendilerinden ne azap hafifletilecek ne de yüzlerine bakılacaktır.
a89. Ancak bunun ardından tevbe edip kendisini düzeltenler müstesnadır. Şüphesiz Allah çok bağışlayan çok merhamet edendir.
a90. Şüphesiz iman ettikten sonra inkâr eden sonra da inkârda ileri gidenlerin tevbeleri asla kabul edilmeyecektir. İşte onlar sapıkların ta kendileridir.
Bkz. 4/17-18
a91. Hakikati inkâr edip kâfir olarak ölenler var ya (bunlar ahirette cehennem azabından kurtulmak için) fidye olarak dünya dolusu altın verseler de hiçbirinden asla kabul olunmayacaktır. İşte elem verici azap onlaradır ve onların hiçbir yardımcıları da yoktur.
a92. Sevdiğiniz (kıymet verdiğiniz ve önemsediğiniz) şeylerden infak etmedikçe gerçek iyiliğe asla erişemezsiniz. Hayır olarak her ne infak ederseniz Allah onu hakkıyla bilendir.
Bkz. 2/168 172 5/88 16/114
a93. Tevrat indirilmeden önce İsrail’in (Yakup’un) kendisine haram kıldığı şeylerin dışında yiyeceklerin hepsi İsrailoğullarına helal idi. De ki: “Eğer söylediklerinizde samimi iseniz haydi Tevrat’ı getirip okuyun!”
Bkz. 6/146
a94. Artık bundan sonra (haram ve helal konusunda) kim Allah’a karşı yalan uydurursa işte onlar zalimlerin ta kendileridir.
a95. Sen de ki: “(Helal ve haram konusunda) Allah doğru söylemiştir. O halde İslâm’a yönelerek İbrahim’in dinine uyun. O Allah’a ortak koşanlardan değildi.”
a96. Doğrusu insanlar için (ibadet kastıyla) ilk kurulan ev (mabed) Bekke (Mekke)’deki âlemlere bir bereket ve hidayet kaynağı olan Kâbe’dir.
a97. Orada (Allah’ın kudret ve merhametini hatırlatan) apaçık deliller vardır (ayrıca) orası İbrahim’in (namaz kılmayı adet edindiği) makamıdır (sizlere emanet ettiği ve şirkten temizlediği tevhid inancının sembolüdür). Oraya giren emniyette olur (huzur ve güven bulur). Oraya gitmeye gücü yeten herkesin (hac veya umre amacıyla) Kâbe’yi ziyaret etmesi Allah’a karşı yerine getirilmesi gereken bir vecibedir. Kim inkâr ederse (sadece kendine zarar vermiş olur). Çünkü Allah bütün âlemlerden müstağnidir (kimseye muhtaç değildir herkes O’na muhtaçtır).
a98. De ki: “Ey Kitap Ehli! Allah yaptıklarınızı görüp dururken Allah’ın âyetlerini ne diye inkâr ediyorsunuz?”
a99. De ki: “Ey Kitap ehli! (Gerçeği) görüp bildiğiniz halde niçin Allah’ın doğru yolunu eğri göstermeye yeltenerek inananları Allah yolundan çevirmeye kalkışıyorsunuz? Allah yaptıklarınızdan habersiz değildir.”
Bkz. 2/109 3/186 4/44
a100. Ey inananlar! Eğer kendilerine kitap verilenlerden herhangi bir gruba itaat edecek olursanız sizi imanınızdan sonra tekrar küfre döndürürler.
Bkz. 2/120 3/118-120 149
a101.  Allah’ın âyetleri size okunduğu ve O’nun resulü (örnek hayatıyla) aranızda olduğu halde nasıl olur da inkâr edersiniz? Kim Allah’a (gönülden bağlanarak O’nun dinine) sımsıkı sarılırsa dosdoğru yola ulaştırılmış olur.
a102. Ey inananlar! Derin ve katıksız bir imanla Allah’ın istediği şekilde yaşayın (O’nun koyduğu hayat sistemine karşı gelmekten ya da aykırı davranmaktan sakının)! O’na kendinizi yürekten teslim etmeden (hakiki Müslüman olmadan) ölmeyin!
a103. Hep birlikte Allah’ın ipine (İslam’a/Kur’an’a) sımsıkı sarılın (hayatınızı ona göre düzenleyin) ve (İslam’la çelişen davranışlarınızla gruplara ayrılarak) birbirinizden kopmayın! Allah’ın üzerinizdeki (İslâm) nimetini düşünün ki cahiliyet devrinde birbirinize düşmanlar iken O sizin kalpleriniz arasında ülfet (yakınlık) meydana getirdi de O’nun nimeti sayesinde din kardeşleri oldunuz. Hem siz ateşten bir çukurun tam kenarında bulunuyordunuz da oraya düşmekten sizi (Kur’an ile) O kurtardı. İşte Allah size âyetlerini böylece açıklıyor ki doğru yola eresiniz. Bkz. 2/2 5/16 ve dipnotu 6/155 10/57 14/1
a104. İçinizden iyi ve yararlı olana davet eden kötü ve yanlıştan alıkoyan bir topluluk mutlaka bulunsun. Nihai kurtuluşa erişecek kimseler işte bunlardır.
a105. (Ey inananlar!) Kendilerine apaçık deliller geldikten sonra parçalanıp ayrılığa düşenler gibi olmayın! İşte bunlar için büyük bir azap vardır.
a106. O gün bazı yüzler (ışıl ışıl parlayıp) ağarır bazı yüzlerse (pişmanlık ve korkudan) kararır. Yüzleri kararanlara: “İnandıktan sonra inkâr mı ettiniz? İnkârınızdan (ve inadınızdan) dolayı azabı tadın bakalım!” denir. Bkz. 75/22-24
a107. Yüzleri ağaranlar ise Allah’ın rahmeti içindedir. Onlar orada ebedî kalacaklardır.
a108. İşte bunlar Allah’ın âyetleridir. Onları sana hakkı yerine getirmek için (vahiy yoluyla) okuyoruz. Allah hiçbir varlığın zulme uğramasını dilemez.
a109. Göklerde ve yerde ne varsa hepsi Allah’ındır. Ve bütün işler Allah’a döndürülür.
a110. Siz insanlığın iyiliği için ortaya çıkarılmış en hayırlı ümmetsiniz. (Çünkü siz) iyi ve doğru olanı emreder kötü ve yanlış olandan (zulüm ve haksızlıktan) alıkoyarsınız ve (gerçekten) Allah’a inanırsınız. Ehl-i Kitab da inansaydı elbette ki bu kendileri için hayırlı olurdu. İçlerinde iman edenler varsa da çoğu yoldan çıkmış kimselerdir.
Bkz. 3/104
a111.  (Ey inananlar!) Onlar size eziyetten (geçici sıkıntı ve zahmetten) başka (ciddi) bir zarar veremezler. Sizinle savaşacak olurlarsa da (cesaret ve metanetiniz karşısında) geri dönüp kaçarlar; sonra onlara yardım da edilmez.
a112.  Onlar nerede bulunurlarsa bulunsunlar Allah’ın ve (inanan) insanların güvencesine sığınmadıkça kendilerini zillet kaplayacaktır. Onlar Allah’ın gazabına uğradılar (yaptıkları yüzünden) alınlarına perişanlık damgası vuruldu. Bu onların Allah’ın âyetlerini inkâr etmeleri ve sebepsiz yere peygamberleri öldürmeleri yüzündendir. Çünkü onlar Allah’a isyan etmiş ve haddi aşmış kimselerdir.
a113. Kitap ehlinin hepsi aynı değildir. Onların arasında gece boyunca Allah’ın âyetlerini okuyan ve O’nun huzurunda secdeye kapanan (samimi dürüst ve) dosdoğru insanlar da vardır.
a114. Bunlar; Allah’a ve âhiret gününe inanırlar. İyiliği emreder (uygulanmasına çalışırlar) kötülükten alıkoyarlar (engellenmesi için mücadele verirler) ve hayır işlerinde (birbirleriyle) yarışırlar. İşte bunlar sâlih (erdemli ve saygıdeğer) kimselerdir.
a115. Onların yaptığı hiçbir iyilik karşılıksız bırakılmayacaktır. Çünkü Allah kendisine karşı sorumluluk bilinciyle yaşayan dürüst ve erdemli kişileri çok iyi bilendir.
a116. İnkârcılara gelince; onları ne (kalıcı olduklarını düşündükleri) dünya malları ne de (iftihar edip durdukları) evlatları Allah’(ın azabın)a karşı koruyabilir. İşte onlar içinde yaşayıp kalacakları ateşe mahkûm olacaklardır.
a117. Onların bu dünya hayatında (güç ve şöhret elde etmek için hayır adına) yaptıkları harcamalar; kendilerine zulmetmekte olan bir toplumun ekinine isabet eden kavurucu soğuk bir rüzgâra benzer ki onu (henüz olgunlaşmadan) helak etmiştir. (İmanları olmadığı için dünyada yaptıkları iyiliklerin âhirette onlara hiçbir faydası olmaz.) Aslında Allah onlara haksızlık etmedi fakat onlar gerçekten (iman etmemek ve doğru yaşamamakla kendilerine) haksızlık ettiler.
Bkz. 10/44 ve dipnotu 16/33 29/40 9/70 29/40
a118. Ey İnananlar! Sizinle aynı düşünmeyeni/inanmayanı dost/sırdaş edinmeyin. Onlar sizi yoldan çıkarmak için ellerinden geleni ardına koymazlar. Daima sizin sıkıntıya düşmenizi isterler. Size olan öfkeleri zaten ağızlarından taşmaktadır. Kalplerinin gizlediği düşmanlık ise daha fazladır. Eğer düşünürseniz size âyetlerimizi iyice açıkladık.
Bkz. 2/120 3/28 ve dipnotu 3/100 149
a119. (Kitabınıza ve peygamberinize inanmadıkları halde) siz onları sevmeye hazırsınız ama siz bütün kitaplar(ın asılların)a inandığınız halde onlar sizi sevmezler. Ve sizinle karşılaştıklarında: “Biz (sizin inandığınız gibi) inanıyoruz!” derler. Ama kendi başlarına kalınca size karşı öfkelerinden parmaklarını ısırırlar. De ki: “Öfkenizle kahrolun!” Şüphesiz Allah kalplerde ne varsa hepsini bilendir.
a120. Size bir iyilik gelse tasalanırlar kötülük gelse sevinirler. Ama sabreder ve Allah’ın emirlerine uygun bir hayat yaşarsanız onların hileleri size hiçbir zarar vermez. Muhakkak ki Allah onların yaptıklarını çepeçevre kuşatmıştır.
a121.  (Ey Muhammed!) Hani bir vakit (Uhud muharebesinde) inananları savaş düzenine sokmak (ve savaşta duracakları yere yerleştirmek) için sabah erkenden ailenden/evinden ayrıldığında Allah (olup bitenleri) hakkıyla duyuyor ve biliyordu.
a122. O zaman (Uhud Gazvesinde) içinizden iki bölük çözülmeye yüz tutmuştu. Oysa Allah onların destekçisi ve yardımcısı idi. Artık mü’minler (üzerlerine düşeni yaptıktan sonra) Allah’a dayanıp güvensinler (Çünkü O kendi uğrunda mücadele verenleri desteksiz bırakmayacaktır).
a123. Andolsun ki Bedir’de de siz (asker ve silah bakımından) daha zayıf bir durumda iken Allah size yardım etmiş (ve kesin bir zafer vermiş)ti. O halde Allah’a karşı gelmekten sakının ve emirlerine sımsıkı sarılın ki O’nun yardımına karşı şükretmiş olasınız. Bkz. 3/13’un dipnotu 3/140 8/6-10 44 22/39
a124. O zaman sen (Bedir gazvesinde) inananlara: “İndirilen üç bin melekle Rabbinizin size yardım etmesi yetmez mi?” diyordun.
a125. Evet güçlüklere karşı direnir ve erdemli davranırsanız düşman aniden size saldırdığında Rabbiniz akın akın gelen (her türlü savaş taktiğini bilen teçhizatlı ve özel işaretli süvari birlikleri halinde) beş bin melekle size yardım edecektir.
a126. Allah bu yardım vaadini sadece size bir müjde olsun ve kalpleriniz onunla ferahlasın diye yapmıştır. Evet yardım ve zafer ancak mutlak galip tam hüküm ve hikmet sahibi olan Allah’a aittir.
a127. Böylece (Allah) inkârcıların bir kısmını imha etsin (ya da onları etkisiz hale getirip bozguna uğratsın) diğerlerini de iyice alçaltarak ümitsizce geri dönmelerini sağlasın.
a128. (İnkârcıları cezalandırmak ya da affetmek) konusunda senin yapabileceğin bir şey yoktur. Allah ister tövbe etmelerine fırsat verip onları bağışlar isterse de zalim oldukları için onları cezalandırır.
a129. Göklerde ve yerde olan her şey Allah’ındır. O dilediğini (iyi niyet ve eyleminden dolayı) affeder dilediğini de (kötü niyet ve eyleminden dolayı) cezalandırır. Şüphesiz ki Allah çok bağışlayandır çok merhamet edendir.
a130. Ey inananlar! Kat kat artırılmış olan faizi sakın yemeyin! (Faiz yemek konusunda) Allah’a karşı gelmekten sakının ki kurtuluşa eresiniz. Bkz. 2/276 ve dipnotu.
a131. Ve hakikati inkâr edenler için hazırlanmış olan ateşten de sakının!
a132. Allah’a ve Resul’üne tabi olun ki size merhamet edilsin.
a133. Rabbinizin affına mazhar olmak ve genişliği gökler ve yer kadar olan cennete ulaşmak için yarışın! O (cennet) Allah’a karşı sorumluluk bilinciyle yaşayanlar için hazırlanmıştır.
Bkz. 57/21
a134. Onlar (Allah’ın emirlerine uygun olarak yaşayan kimseler) bollukta ve darlıkta (Allah için) harcarlar (kızdıklarında) öfkelerine hâkim olurlar ve kendilerine karşı kusurlu davranan insanları bağışlarlar. Hiç kuşkusuz Allah iyilik yapanları sever.
Bkz. 42/37
a135. Ve (yine) onlar fena bir şey yaptıklarında veya (günah işleyerek) kendilerine zulmettiklerinde Allah’ı hatırlayarak günahlarının bağışlanmasını dilerler. Günahları Allah’tan başka kim bağışlayabilir ki? Onlar işledikleri günahlarda bile bile ısrar etmezler.
a136. İşte onların mükâfatı Rablerinden bir bağışlanma ve altından ırmaklar akan içinde kalacakları cennetlerdir. İyi yolda gayret gösterenleri bekleyen mükâfat ne kadar güzeldir!
a137. Sizden önce(ki toplumlara ait) nice hayat tarzları (kanunlar sistemler) gelip geçmiştir. Yeryüzünde gezip dolaşın (geçmiş milletlerin yaşadıklarını düşünerek insanlık tarihini düşünün ve Allah’ın dinini) yalanlayanların sonunun ne olduğuna (bir) bakın (nizamı bozmak ve yeryüzünde fesat çıkarmak için çalışanların akıbetlerinin nasıl olduğunu görün)!
a138. Bu (Kur’an) bütün insanlara (yönelik) bir açıklama Allah’ın emirleri doğrultusunda yaşamak isteyenler için bir hidayet ve öğüttür.
a139. (Ey inananlar zalimlere yeryüzünde fesat çıkaranlara karşı) gevşemeyin (yaptıklarından dolayı da) üzülmeyin! Eğer (gerçekten) mü’minseniz mutlaka onlara galip geleceksiniz (ve inandığınız sürece de galip gelmeye/üstün olmaya devam edeceksiniz).
a140. Eğer siz (Uhud ’da) bir yara almışsanız (size düşman olan) o topluluk da (Bedir’de) benzeri bir yara almıştı. Böylece Biz Allah’ın imana erenleri seçip ayırması ve aranızdan hakikate (hayatları ile) şahitlik yapan/örnek olan kimseleri seçmesi için bu günleri (bazen galibiyet ve bazen mağlubiyet şeklinde) insanlar arasında döndürüp duruyoruz. Allah zulmedenleri sevmez.
Bkz. 3/13 123 8/6-10 44 22/39
a141. Bütün bunlar (Allah) imana erenleri her türlü boş ve yararsız şeylerden arındırsın ve hakikati inkâr edenleri etkisiz hale getirsin diyedir.
a142. Yoksa Allah içinizden üstün çaba gösterenleri ve zorluklara karşı sabırlı olanları görmedikçe cennete gireceğinizi mi sandınız? Bkz. 2/214 29/2
a143. Andolsun ki siz savaşa tutuşmazdan önce ölmeyi (şehit olmayı) arzu etmiştiniz. Fakat (Uhud gününde) onu gördüğünüz halde seyirci gibi bakıp duruyordunuz.
a144. Muhammed sadece bir resuldür. On-dan önce de resuller gelip geçmiştir. Şimdi o ölür ya da öldürülürse gerisin geri (eski dininize) mi döneceksiniz? Kim (böyle) geri dönerse (bilsin ki) Allah’a hiçbir şekilde zarar veremez (kendisine zarar verir). Allah şükredenleri ödüllendirecektir.
a145.  Hiç kimse tayin edilmiş belli bir vadeden önce Allah’ın izni olmadan ölmez. Kim dünya nimetini isterse kendisine ondan veririz kim de (faydalı ve güzel yaşantısıyla) âhiret nimetini dilerse ona da ondan veririz. Ve şükredenlere muhakkak karşılığını vereceğiz.
a146.  Nice nebîler vardır ki çok sayıda taraftarı kendisi ile birlikte savaştı da Allah yolunda başlarına gelenlerden dolayı gevşemediler yılmadılar ve zayıflık gösterip (düşmanlarına) boyun eğmediler. Allah sıkıntılara göğüs gerenleri zorluklar karşısında direnip sabredenleri sever.
a147. (Bu çetin imtihandan geçerken bile) onların tek söyledikleri şuydu: “Ey Rabbimiz! Günahlarımızı ve işlerimizdeki taşkınlıklarımızı bağışla! (Savaş meydanlarında dizlerimize derman ver ve) adımlarımızı sağlamlaştır. İnkârcı (ve zalim) topluluklara karşı bize yardım et!”
a148. Allah da onlara hem dünya kazancını (devlet izzet ve ganimet olarak) ve hem de âhiret mükâfatının en güzelini (cennetin bütün zenginliklerini) verdi. Allah güzel davrananları/iyilik yapanları sever.
a149. Ey inananlar! Hakikati inkâra şartlanmış olan (inkârcılara zalimlere) uyarsanız sizi topuklarınızın üzerinde gerisin geri (cahiliye dönemi alışkanlıklarına) döndürürler de (o zaman dünyada ve Ahirette) kaybedenlerden olursunuz.
Bkz. 2/120 3/100 118-120
a150. Hâlbuki sizin yegâne sahibiniz ve yardımcınız yalnızca Allah’tır. O yardım edenlerin en hayırlısıdır.
a151. Hakkında (Allah’ın) hiçbir delil indirmediği şeyleri (tanrısal niteliklerle yücelterek veya mutlak otorite kabul ederek ya da servet makam ve şöhret gibi değerleri amaç haline getirerek) Allah’a ortak koşmalarından (ya da Allah’ın önüne geçirmelerinden) dolayı inkâra şartlananların ve zulmedenlerin kalplerine korku salacağız ki (dünyada hep kaygı ve endişe içinde yaşasınlar). Onların gidecekleri yer de ateştir. Zalimlerin dönüp varacağı yer ne kötüdür!
a152. Andolsun ki Allah (size verdiği yardım) sözünü yerine getirdi. Siz O’nun izniyle onları (Uhud gününde) kırıp geçiriyordunuz. Fakat (Allah) sevdiğiniz (zafer)i size gösterdikten sonra siz yılgınlık gösterdiniz (Resûl’ün verdiği) emir hakkında tartıştınız ve verilen emre karşı geldiniz. İçinizden kimi (zafer sevinci ve ganimet arzusu ile) dünyayı istiyor kimi de (emre bağlı kalarak) âhireti arzuluyordu. Sonra Allah sizi imtihan etmek için (musibetlere karşı sabır ve metanetinizi denemek için) yardımını üzerinizden alıkoydu. Buna rağmen sizi bağışladı. Zira Allah mü’minlere karşı çok lütufkârdır.
a153. (Hatırlayın o Uhud gününü ki) Resul sizi arkanızdan çağırmasına rağmen siz şaşkınlık içerisinde sağa-sola kaçıyor hiç kimseye dönüp bakmıyordunuz. Bunun üzerine Allah size (Peygamber’in) elemine karşılık öyle bir elem verdi ki elinizden gidene de başınıza gelene de üzülmeye fırsatınız olmadı. Allah bütün yaptıklarınızdan haberdardır.
a154. Sonra o üzüntü ve kederin ardından Allah üzerinize bir güven indirdi (şaşkınlığı atlatmak ve rahatlamak için) bir kısmınızı bürüyen bir uyku hali verdi. Bir kısmınız da canlarının derdine düşerek cahiliye kafasıyla Allah hakkında gerçek dışı zanlara kapılarak: “Bu işten bize ne var (niye savaştık) ki?” diyorlardı. (Ey Resûl!) De ki: “Şüphesiz bütün iş (yetki ve karar) Allah’ındır.” Onlar sana açıklayamadıkları şeyi içlerinde gizli tutuyorlar ve: “Bu işten bize bir şey olsaydı biz burada öldürülmezdik (kardeşlerimiz öldürülmezdi)” diyorlar. De ki: “Evlerinizde dahi olsaydınız üzerlerine öldürülmesi yazılmış bulunanlar mutlaka yatacakları (öldürülecekleri) yerlere çıkıp gideceklerdi. Allah bunu gönüllerinizdeki (ihlâs ve fitne gibi) şeyleri yoklamak ve kalplerinizdeki (vesveseleri) temizlemek için yaptı. Allah sinelerdekini (kalplerde olanı) hakkıyla bilendir.”
a155. (Uhud Savaşı’nda) iki ordu karşılaştığı gün sizi bırakıp gidenleri sırf işledikleri bazı hatalar yüzünden şeytan (yerlerinden) kaydırmıştı. Yine de Allah (tevbe ettikleri için) onları affetti. Çünkü Allah çok bağışlayandır halimdir (ceza vermekte aceleci değildir ve müsamahakârdır).
a156.  Ey inananlar! Yolculuğa çıkan veya savaşa giden kardeşleri hakkında: “Onlar yanımızda olsalardı ölmezler ve öldürülmezlerdi” diyen inkârcılar gibi olmayın! Allah bu tür düşünceleri onların kalplerinde derde dönüştürür. Çünkü yaratan ve ölüme hükmeden yalnızca Allah’tır. Allah yaptıklarınızı hakkıyla görendir.
a157. Andolsun ki Allah yolunda (Hak ve adil düzeni oluşturmak zulme ve haksızlığa son vermek için) öldürülür ya da ölürseniz Allah rahmet ve mağfireti onların (yaşayıp da) toplayacakları (bütün dünyalık) şeylerden daha hayırlıdır.
a158.  Andolsun ki ölseniz de öldürülseniz de sonunda Allah’ın huzurunda toplanacaksınız.
a159. (Ey Resul! Uhud gazvesinde olduğu gibi her zaman) Allah’tan gelen merhamet sayesinde onlara yumuşak davrandın. Eğer sert katı kalpli biri olsaydın kuşkusuz çevrenden uzaklaşırlardı. O halde onları bağışla kendileri için Allah’tan af dile ve toplumu ilgilendiren her konuda onlarla müşavere et ama karar verince artık Allah’a güven (ve o işi yap). Zira Allah tevekkül edenleri sever. Bkz. 42/38
a160. Allah size yardım ederse sizi yenecek yoktur. Eğer sizi yardımsız bırakırsa ondan sonra size kim yardım edebilir? O halde inananlar sadece Allah’a güvensinler.
a161.  Hiçbir nebînin emanete hıyanet etmesi düşünülemez. Kim böyle bir hıyanette bulunursa kıyamet günü hıyanet ettiği şeyin günahını boynuna yüklenerek getirir. Sonra da herkese kazandığının karşılığı tastamam ödenir onlar haksızlığa da uğramazlar.
a162. Allah’ın rızasına uyan kimse Allah’ın gazabına uğrayan kimse gibi olur mu? Onun (gazabına uğrayanın) varacağı yer cehennemdir. Orası ne kötü bir varış yeridir!
a163. Onların Allah katındaki dereceleri farklıdır. Allah onların yaptıklarını hakkıyla görmektedir.
a164. Andolsun ki Allah inananlara büyük bir lütufta bulunmuştur. Zira onlara Allah’ın âyetlerini okuyan (onları fena alışkanlıklardan) arındıran kitap ve hikmeti öğreten kendi içlerinden bir Resûl göndermiştir. Oysa bundan önce onlar apaçık bir dalalet içindeydiler. Bkz. 2/129 151 4/113 9/128
a165. Böyleyken (düşmanlarınızı Bedir Sa-vaşı’nda) iki misline uğrattığınız bir musibete (zaafınız ve iradesizliğiniz yüzünden) kendiniz uğrayınca (ve kendi kusurunuzu görmezlikten gelerek) “Bu nereden mi?” dersiniz? (Ey Muhammed bunu soranlara) de ki: “Bu yenilgi sizin kendi hatanızın sonucudur.” Şüphesiz ki Allah her şeye gücü yetendir (o halde doğru olduğunuz taktirde Allah size nice zaferler nasip edecektir).
a166#167. (Ey mü’minler!) İki topluluğun (mü’min ve müşriklerin Uhud Savaşı’nda) karşılaştığı gün başınıza gelen (yenilgi sizin hatanız yüzünden ve fakat) Allah’ın izniyle olmuştur. Bu da (Allah’ın gerçek) inananları ayırt etmesi ve münafıkları meydana çıkarması içindi. (Onlara:) “Gelin Allah yolunda savaşın ya da (düşmana karşı) savunma yapın” denince: “Eğer savaşmayı bilseydik mutlaka peşinizden gelirdik” dediler. O gün onlar imandan çok küfre yakındılar. Kalplerinde olmayan şeyi ağızlarıyla söylüyorlardı. Hiç kuşkusuz Allah onların kalplerinde gizlediklerini (de açığa çıkardıklarını da) çok iyi bilendir. Bkz. 3/152 3/172
a168. (Uhud gününde Medine’de) kendileri oturup (savaşta şehit olan) kardeşleri için: “Bizi dinlemiş olsalardı öldürülmezlerdi” diyen o münafıklara şöyle de: “Eğer doğru sözlüler iseniz (vakti geldiğinde) ölümü kendinizden savın bakalım!”
a169. Ve sakın Allah yolunda öldürülenleri ölüler sanma! Bilakis onlar diridirler. (Hem de senin ve onların bilmediği bir âlemde) Rablerinin katında nimetler içerisinde yaşıyorlar. Bkz. 2/154
a170. (Onlar) Allah’ın lütfedip kendilerine bağışladığı (şehitlik mertebesi ve cennet) nimetleriyle iftihar ederler. Ve arkada kalıp kendilerine (şehit olarak) katılmamış olan kardeşlerine; “hesap gününde herhangi bir korku ve üzüntü duymayacakları” müjdesini vermek isterler. Bkz. 2/154 ve dipnotu
a171.  Onlar (ayrıca) Allah’ın (şehitler için hazırladığı muhteşem) nimeti ve lütfu haber vermek ve Allah’ın müminlerin çabalarını boşa çıkarmayacağını müjdelemek isterler.
a172. O inananlar ki savaşta yara aldıktan sonra bile (müşrikleri kovalayıp geri püskürtmek için) Allah’ın ve Resul’ün çağrısına uydular. Onlar içinden iyilik yapıp erdemli davrananlara büyük bir ödül vardır. Bkz. 3/166
a173.  (O inananlar öyle kimselerdi ki) insanlar onlara; “düşmanlarınız size karşı ordu topladı onlardan korkun” dediklerinde bu onların imanını artırdı ve şöyle dediler: “Allah bize yeter. O ne güzel vekildir.”
a174. Sonra da kendilerine hiçbir keder dokunmaksızın Allah’tan bir nimet ve lütufla (başlarına hiçbir kötülük gelmeden) geri döndüler ve (böylece) Allah’ın rızasını da kazanmış oldular. Hiç kuşkusuz Allah (müminlere karşı) son derece cömert son derece lütufkârdır.
a175. İşte o şeytandır kendi dostlarıyla (Ebu Süfyan sizin için ordular topluyor diyerek) sizi korkutan. Siz eğer gerçekten inanıyorsanız onlardan korkmayın Benden (gelebilecek azaptan ve Benim sevgimi kaybetmekten) korkun!
a176. (Ey Resûl!) İnkârda yarışanlar seni üzmesin! Şüphesiz onlar Allah’a hiçbir şekilde zarar veremezler. Allah onlara inkarda yarıştıklarından dolayı ahiretten yana bir nasip vermek istemiyor. Onları büyük bir azap beklemektedir.
a177. İman karşılığında küfrü satın alanlar hiçbir surette Allah’a (ve O’nun dinine) zarar veremezler. Tersine (kendilerini ateşe atmış olurlar) çünkü onları şiddetli bir azap beklemektedir.
a178.  O küfre sapanlar onlara tanıdığımız süreyi sakın kendileri için hayırlı sanmasınlar. Biz onlara ancak (kendi iradeleriyle çoğaltmak istedikleri) günahlarını artırmaları (ve dünyadaki çılgınlıkları yaşamaları) için mühlet vermekteyiz. Sonuçta onlara utanç verici/alçaltıcı bir azap vardır.
a179. (Ey inkârcılar!) Allah inananları sizin durumunuzda bırakacak değildir. Temizi pisten (münafığı mü’minden) ayıracaktır. Ve Allah insan idrakini aşan şeyleri kavrama gücünü size verecek değildir. Fakat Allah resulleri arasından dilediğini seçer (insan idrakini aşan şeylerden bazılarını gerekli görünce ona bildirir). Öyleyse Allah’a ve resullerine inanın. Eğer iman eder ve imanın gereklerini yerine getirirseniz o zaman bilin ki sizin için çok büyük bir mükâfat vardır.
a180. Allah’ın lütuf olarak bağışladığı şeylerde (infak etmeyip) cimrilik edenler asla bunun kendileri için hayırlı bir şey olduğunu sanmasınlar. Aksine bu onlar için kötüdür. Cimrilikle yanlarında tuttukları mal kıyamet günü boyunlarına dolanacaktır. Kaldı ki göklerin ve yerin mirası Allah’ındır (ve her şey O’na kalacaktır). Hiç kuşkusuz Allah yaptıklarınızdan hakkıyla haberdardır.
a181. “Allah fakirdir biz ise zenginiz” diyen (Yahudi)lerin sözünü elbette ki Allah işitmiştir. Onların bu sözlerini ve resulleri haksız yere öldürmelerini kaydediyoruz ve onlara (o kıyamet günü): “Yakıcı olan azabı tadın (bakalım)!” diyeceğiz.
a182. İşte bu dünyada iken kendi ellerinizle (iradenizle) yaptıklarınızın karşılığıdır. Yoksa Allah (ödüllendirmede de cezalandırmada da) kullarına hiçbir şekilde haksızlık etmez!
a183. Doğrusu onlar: “Allah bize (gökten mucize olarak inen) ateşin yiyeceği (yakacağı) bir kurban getirmedikçe hiçbir Resûle inanmamamızı (Tevrat’ta) emretti” dediler. De ki: “Benden önce size nice resuller açık belgeleri ve sizin dediğiniz şeyi getirdi. Eğer doğru söyleyenler iseniz niçin onları öldürdünüz?”
a184. (Ey Resûl!) Şayet onlar senin elçiliğini yalanlarlarsa (aldırma çünkü) senden önce de hakikatin tüm kanıtlarını ilahi hikmet yüklü kitapları ve aydınlık saçan sayfaları getiren elçileri de yalanlamışlardı.
a185. Her canlı ölümü tadacaktır. Kıyamet günü yaptıklarınızın karşılığı size eksiksiz olarak verilecektir. Kim cehennemden uzaklaştırılıp cennete konursa o gerçekten kurtuluşa ermiştir. Dünya hayatı aldatıcı zevkten başka bir şey değildir.
Bkz. 21/35 29/57
a186. Andolsun ki mallarınız ve canlarınız konusunda imtihana çekileceksiniz. Sizden önce kendilerine kitap verilenlerden ve müşriklerden (hiç de hak etmediğiniz) birçok üzücü söz işiteceksiniz. Eğer (zorluklar ve hakaretler karşısında) sabreder ve kötü davranışlardan sakınıp korunursanız (ne mutlu sizlere ki bu yaptıklarınız) sebat gerektiren işlerdendir.
Bkz. 2/109 3/99
a187. Allah geçmişte kendilerine kitap verilenlerden: “Onu(n hükümlerini) insanlara açıklayacaksınız ve ondan hiçbir şeyi gizlemeyeceksiniz!” diye sağlam bir söz almıştı. Ama onlar (antlaşmayı hiçe sayarak) bu sözlerini kulak ardı etmişler ve onu küçük bir kazanç karşılığı (mal servet şan şöhret gibi dünyalıklarla) değiştirmişlerdi. Ne kötü bir alışverişti bu!
a188. Sanma ki yaptıkları (bu tür) işlerle övünen ve yapmadıklarıyla övülmekten hoşlanan kişiler azaptan kurtulabilecekler. Onlar için elem verici bir azap vardır.
a189.  Göklerin ve yerin hükümranlığı yalnızca Allah’a aittir. Allah her şeye gücü yetendir.
a190. Şüphesiz ki göklerin ve yerin yaratılışında gece ile gündüzün birbiri ardınca gelişinde aklını iyi kullananlar için dersler vardır.
a191. Onlar ki ayakta dururken otururken ve yatarken Allah’ı anar göklerin ve yerin yaratılışı üzerinde inceden inceye düşünürler ve derler ki: “Ey Rabbimiz! Sen bunların hiçbirini anlamsız ve amaçsız yaratmadın. Sen yücelikte sınırsızsın! Bizi ateş azabından koru!”
Bkz. 4/103 10/12 17/67 39/8
a192. “Rabbimiz! Şüphesiz Sen kimi (yaptıkları yüzünden) ateşe sokarsan elbette onu alçaltmış olursun. Zalimlerin hiç yardımcıları yoktur.”
a193. “Ey Rabbimiz! Biz ‘Rabbinize iman ediniz’ diye imana çağıran bir davetçi işittik ve hemen iman ettik. Ey Rabbimiz! Artık günahlarımızı bağışla kötülüklerimizi ört ve canımızı iyilerle beraber al (bize iyiler zümresinden olarak ölmeyi nasip eyle)!”
a194. “Ey Rabbimiz! Resullerin aracılığıyla vaat ettiğin (dünyada hidayeti ve üstünlüğü ahirette de cennet nimetlerini) bize bahşet ve kıyamet günü bizi mahcup etme! Şüphesiz Sen sözünden asla caymazsın!”
a195.  Bunun üzerine Rableri de onların dualarına şöyle icabet buyurur: “Ben erkek olsun kadın olsun içinizden çalışan hiçbir kimsenin yaptığını boşa çıkarmayacağım. Hepiniz birbirinizin neslinden türeyen eşit hak ve sorumluluklara sahip kimselersiniz. Onlar ki hicret ettiler yurtlarından çıkarıldılar benim yolumda eziyete uğradılar çarpıştılar ve öldürüldüler. Andolsun Ben de onların kötülüklerini örteceğim ve onları altlarından ırmaklar akan cennetlere koyacağım. Bu mükâfat Allah tarafındandır. Çünkü mükâfatın/ödülün en güzeli Allah katında olandır.” Bkz. 2/186
a196.  İnkârcıların refah içerisinde diyar diyar dolaşmaları ve yeryüzünde dilediklerini yapabilir görünmeleri sakın seni yanıltmasın!
a197. Onlara verilen bu nimetler geçici bir tatminden/zevkten ibarettir ama sonunda varacakları yer cehennemdir. O ne kötü bir meskendir.
a198. Rablerine karşı sorumluluk bilinciyle yaşayanlar altından ırmaklar akan cennetlere kavuşacaklardır. Onlar Allah’ın konukları olarak orada ebedî kalacaklardır. İyilik yapanlar için Allah’ın katında olanlar daha hayırlıdır.
a199. Kitap ehlinden öyleleri vardır ki Allah’a size indirilene (Kur’an’a) ve kendilerine indirilene (kitapların asıllarına) Allah’a derinden saygı duyarak inanırlar. Allah’ın âyetlerini az bir değere (dünyalık menfaate) satmazlar/değiştirmezler. İşte onların Rableri katında mükâfatları vardır. Şüphesiz Allah (yeri ve zamanı geldiğinde) hesabı çok çabuk görendir. Bkz. 2/121 29/47
a200. Ey inananlar! Zorluklara direnin ve zulme karşı toplumsal direnç göstererek birbirinizle sabırda yarışın! Düşmandan gelebilecek saldırılara karşı birbirinizle irtibatlı olun. Allah’ın emirlerine uygun yaşayın günahlardan korunun ki mutluluğa eresiniz!
,
a1. Ey insanlar! Sizi bir tek canlıdan yaratan ondan (onun özünden/maddesinden) eşini var eden ve her ikisinden birçok erkek ve kadın meydana getiren Rabbinize gönülden bağlanarak emirlerine itaat edin ve kötülüklerden sakının! Kendisi adına (Allah aşkına Allah’a yemin olsun Allah şahittir ki… gibi yemin edip) birbirinizden dilekte bulunduğunuz Allah’a karşı gelmekten sakının emirlerine sımsıkı sarılın ve aranızdaki komşuluk/akrabalık bağlarını koparmamaya özen gösterin! Unutmayın ki Allah üzerinizde bir gözetleyicidir. Bkz. 7/189
a2. (Vefat eden akrabalarınız ya da bir başkası tarafından sizler emanet edilen) yetimlere (gerekli yaşa ulaştıklarında) mallarını veriniz temiz olanı (helali) pis olanla (haramla) değiştirmeyiniz! Onların mallarını (hileli yollarla) kendi mallarınıza katarak yemeyiniz! Biliniz ki bu çok büyük bir günahtır.
a3. Eğer yetim kızlarla evlendiğiniz taktirde onlara haksızlık edeceğinizden korkarsanız (veya bu kadınlar size cazip gelmediği halde kendilerine miras kalan mallarına sahip çıkmak için onlarla evlenmeyi düşünüyorsanız o zaman böyle yetim kızlarla değil) size helal olan ve hoşunuza giden başka kadınlarla iki üç ve dörde kadar evlenebilirsiniz. Eğer (birden fazla kadınla evlendiğiniz taktirde o kadınlar arasında) adaletli davranamayacağınızdan endişe ederseniz o takdirde bir tane (hür kadın) alın ya da (bir çözüm olarak) elinizin altındaki savaş esiri bir cariye ile yetinin. İte bu durum adaletten ayrılmamanız için en uygun olandır. Bkz. 4/129
a4. (Nikâhladığınız) kadınların mehirlerini (şart koşulan evlenme bedellerini) gönül rızası ile (bir hak olarak) verin. Eğer kendi rızalarıyla o mehrin bir kısmını size bağışlarlarsa onu da alıp gönül huzuruyla harcayabilirsiniz.
a5. Allah’ın koruyasınız diye sizin sorumluluğunuza bıraktığı (yetimlere ait) malları muhakeme yeteneği zayıf (çocuklara ve aklı ermeyen) kimselere emanet etmeyin! Bu mallarla onların geçimlerini karşılayın onları yedirin giydirin ve onlarla nazik bir şekilde (gönüllerini hoş tutarak) konuşun!
a6.  Evlenme çağına gelene kadar yetimleri (gözetip) deneyin. Eğer reşit olduklarını görürseniz mallarını kendilerine verin. (Yetimler) büyüyecek (ve bu mallar elimizden çıkacak) diye onları(n mallarını) savurganca tüketmeye kalkmayın! Eğer (yetimlere bakmakla yükümlü) kişi zenginse bu mallara hiç el sürmesin. Fakat fakirse (yetimin malını koruduğu için) bu mallardan geleneklere uygun düşecek ölçüde (ihtiyacı kadar) yararlansın. Mallarını kendilerine teslim ederken yanlarında şahit bulundurun. Hesap sorucu olarak Allah yeter.
a7. (Ölen) ana-baba ve (diğer yakın) akrabanın (miras olarak geride) bıraktıklarından erkekler için de pay vardır ana-baba ve akrabanın bıraktıklarından kadınlar için de pay vardır. Bunlar az veya çok belirlenmiş farz kılınmış paylardır.
Bkz. 4/12
a8.  Mirasın bölüştürülmesi sırasında (kendilerine pay düşmeyen diğer) akrabalar yetimler ve yoksullar da orada hazır bulunurlarsa onlara da (göz hakkı olarak) maldan bir şeyler verin ve kendilerine gönül alıcı sözler söyleyin.
a9. (Kendileri ölüp de) arkalarında kendi haklarını koruyamayacak kadar küçük ve aciz çocuklar bıraktıkları takdirde (onların büyümesi ve yetişmesi konusunda) onlar için endişe edenler (empati kurarak yetimlere) haksızlık yapmaktan öyle korksunlar. Allah’ın emirlerine uygun davransınlar cezalandırmasından sakınsınlar ve mutlaka doğru şâhitlik edip doğru söz söylesinler!
a10. Doğrusu yetimlerin mallarını haksız yere yiyenler ancak karınlarını doldurasıya ateş yemiş olurlar. Zaten onlar (günahları ve haksızlıkları yüzünden) çılgın bir ateşe gireceklerdir.
a11. Allah (miras konusunda) çocuklarınız hakkında erkeğe kadının/kızın hissesinin iki misli (miras vermenizi) emreder. Eğer (geride kalan çocuklar iki ya da) ikiden fazla kız iseler (ölenin geriye) bıraktığının üçte ikisi onlarındır. Eğer bir tek kız/kadın ise (mirasın) yarısı onundur. Ölenin çocuğu varsa geriye bıraktığı maldan ana babasından her birinin altıda bir hissesi vardır. Eğer çocuğu yok da (yalnız) ana babası ona vâris oluyorsa anasına üçte bir düşer. Eğer kardeşleri varsa anasının hissesi altıda birdir. Bu hüküm ölenin yaptığı vasiyetin yerine getirilmesinden ve borçların ödenmesinden sonra kalan mal içindir. Anne ve baba yahut evlatlarınızdan hangisinden size fayda geleceğini siz bilemezsiniz. Bu şekildeki hisse dağıtımı size Allah tarafından farz kılınmıştır. Allah her şeyi (hakkıyla) bilen her şeyi hikmetle yapandır.
Bkz. 4/176
a12. (Mal ve mülk sahibi olarak ölüp de geriye miras bırakan) eşlerinizin/hanımlarınızın (önceki kocalarından) çocukları yoksa yapacakları vasiyetten ve borçtan sonra bıraktıkları mirasın yarısı sizindir. Çocukları varsa bıraktıklarının dörtte biri sizindir. Sizin çocuğunuz yoksa bıraktıklarınızın dörtte biri onlarındır. Eğer çocuğunuz varsa bıraktığınızın sekizde biri yine edeceğiniz vasiyet ve borcun ödenmesinden sonra onlarındır. Eğer (ölen) bir erkeğin ya da kadının babası ve çocukları (hayatta) bulunmadığı halde malı mirasçılara kalırsa ve bir erkek yahut bir kız kardeşi varsa her birine altıda bir verilir. Eğer onlar birden fazla iseler; zarara uğratılmaksızın üçte birine ortak olurlar. Bunlar; yaptıkları vasiyet ve borç ödendikten sonradır. Bu Allah tarafından size bir emirdir. Allah her şeyi hakkıyla bilen ve cezalandırmada acele etmeyendir.
Bkz. 4/7
a13. Bunlar Allah’ın yasalarıdır. Kim Allah’a ve Resûlüne itaat ederse Allah da onu altından ırmaklar akan içinde sürekli kalacakları cennetlere koyar. İşte en büyük kurtuluş budur.
a14. Kim de Allah’a ve Resûlüne karşı gelir O’nun çizdiği sınırların dışına çıkarsa Allah onu ebedi kalacağı cehennem ateşine koyar. Onun için (orada) onur kırıcı bir azap vardır.
a15. Kadınlarınızdan fuhuş yapanlara karşı aranızdan dört şahit getirin. Şahitler onların suç işlediğinden yana şahitlik yaparlarsa o kadınları ölüm canlarını alıncaya yahut Allah onlara (tevbe etmeleri suretiyle) bir kapı açıncaya kadar evlerinde alıkoyun.
Bkz. 24/2
a16. İçinizden fuhuş yapan her iki tarafa ceza verin; ama eğer ikisi de tevbe eder ve gidişatlarını düzeltirlerse onları kendi hallerine bırakın. Çünkü Allah tevbeleri kabul edendir çok bağışlayandır.
a17. (Ancak) Allah’ın kabul edeceği tevbe iradesine hâkim olamayarak bir kötülük yapıp da sonra tez elden ondan vazgeçenlerin tövbesidir. İşte Allah böylelerinin tevbelerini kabul eder.  Zira Allah her şeyi bilendir hüküm ve hikmet sahibidir.
a18. Yoksa hayatı boyunca kötülük yapıp dururken ölümün eşiğine gelince “Şimdi tevbe ediyorum” diyen (sözde mü’min)lerle kâfir olarak ölenlerin tevbesi geçerli değildir. Biz işte böylelerine şiddetli bir azap hazırlamışızdır.
Bkz. 3/90
a19. Ey inananlar! Kadınlara zorla mirasçı olmaya kalkışmanız size helal değildir. (Kadınlarınız) açıkça fuhuş ve edepsizlik yapmadıkça onlara verdiğiniz (mehr)in bir kısmını ele geçirmeniz için de (uyduruk bahanelerle) kendilerine baskı yapmayın. Onlarla iyi geçinin. Onlardan hoşlanmıyor olsanız bile biliniz ki hoşlanmadığınız bir şeyi Allah büyük bir hayra vesile kılmış olabilir.
a20. Eğer eşinizi bırakıp da yerine başka bir eş almak isterseniz önceki hanımınıza yükler dolusu mehir vermiş olsanız dahi ondan hiçbir şeyi geri almayın! (Ve hele ona fuhuş yaptı diye) iftira ederek ve apaçık bir vebal yüklenerek verdiğinizi geri almanız olacak şey midir?
a21. (Karı-koca olarak) kendinizi birbirinize adadıktan ve eşiniz sizden sağlam bir taahhüt aldıktan (nikâh kıydıktan) sonra verdiğinizi (hangi yüzle) geri alacaksınız?
a22. Geçmişte (cahiliye döneminde olanlar) bir yana babalarınızın (veya dedelerinizin) daha önce evlenmiş (ya da zina etmiş) olduğu kadınlarla evlenmeyin! Zira bu bir hayasızlıktır utanç verici bir iştir ve kötü bir gelenektir.
a23. Analarınız kızlarınız kız kardeşleriniz halalarınız teyzeleriniz kardeşlerinizin kızları kız kardeşlerinizin kızları sizi emziren sütanneleriniz sütkardeşleriniz kayınvalideleriniz kendileriyle gerdeğe girdiğiniz kadınlarınızın yanınızda kalan (ve koruyuculuğunu üstlendiğiniz) üvey kızlarınız (ile evlenmeniz) size haram kılındı. Eğer onların (analarıyla) gerdeğe girmemişseniz (o kızlarla evlenmenizde) size bir engel yoktur. Kendi sulbünüzden olan (öz) oğullarınızın eşleri ile evlenmeniz ve iki kız kardeşi birlikte nikâhınız altında bulundurmanız yine size haram kılındı. Fakat geçmişte olanlar geçmişte kalmıştır. Çünkü Allah çok bağışlayan çok merhamet edendir.
a24. (Savaş esiri olarak) sahip olduğunuz cariyeler müstesna olmak üzere evli kadınlar (da size) haram kılındı. (İşte bütün bunlar) Allah’ın size farz kıldığı yazılı hükümlerdir. Bunlardan başkasını namuslu-iffetli zinadan kaçınarak mallarınızla (mehir verip) istemeniz size helal kılınmıştır. O halde onlardan hangisinden (nikâh akdiyle) yararlandıysanız mehrini takdir edildiği şekilde verin. Takdir edildikten sonra karşılıklı rıza ile anlaşmanızda size bir vebal yoktur. Şüphesiz ki Allah bilendir ve yegâne hikmet sahibidir.
a25.  Sizden kim iffetli hür ve mü’min kadınlarla evlenecek güce sahip değilse ellerinizin altında bulunan imanlı genç kızlarınızdan/cariyelerinizden alsın. Allah imanınızı en iyi bilendir. Siz mü’minler hep birbirinizden sayılırsınız. O halde fuhuşta bulunmayan gizli dost edinmeyen namuslu yaşamakta olan cariyeleri sahiplerinin izniyle nikâhlayınız mehirlerini de güzelce veriniz. Eğer evlendikten sonra zina işlerlerse kendilerine özgür kadınlara verilecek cezanın yarısını uygulayınız. Bu (cariyelerle evlenme izni) içinizden (zinaya sapmak yoluyla) günaha gireceklerinden korkanlara tanınan bir imkândır. Sabretmeniz ise sizin için daha hayırlıdır. Allah çok affedici çok merhametlidir.
a26. Allah size bilmediklerinizi bildirmek sizi sizden önceki (iyi kimse)lerin (onurlu) yollarına iletmek ve tevbelerinizi kabul ederek günahlarınızı bağışlamak ister. Çünkü Allah her şeyi en iyi bilendir (sizin yararınız için) en uygun hüküm verendir.
a27. (Ey inananlar!) Allah sizin tövbenizi kabul etmek ister. Fakat arzu ve şehvetlerini ilahlaştıranlar ise sizin (kendileri gibi) büsbütün sapıklığa düşmenizi isterler.
a28. Allah yükünüzü hafifletmek ister zira insan (sabır ve metanet bakımından) zayıf yaratılmıştır.
a29. Ey inananlar! Birbirinizin mallarını (hırsızlık gasp kumar ve faiz gibi) haksız yollarla yemeyin. Karşılıklı rıza ile yapılan bir ticaret yapmanız ise elbette meşrudur. Sakın kendinizi öldürmeyin (mahvetmeyin)! Allah size pek merhametlidir.
a30. Kim haddi aşarak ve düşmanca bir tavırla (gayri meşru yollarla) insanların malını yiyecek olursa Biz onu ateşe atarız. Bu Allah için çok kolaydır.
a31. Eğer uzak durmanız emredilen büyük günahlardan kaçınırsanız sizin (diğer küçük) kusurlarınızı da örteriz ve sizi bereket ve nimet dolu bir yere yerleştiririz.
Bkz. 42/37 53/32
a32. Allah’ın kiminizi kiminize üstün kılmaya vesile yaptığı (çalışmakla elde edilmeyen) birtakım nimetleri (boş kuruntularla) arzu edip durmayın. Erkekler de kendi kazandıklarından bir pay alacaklar kadınlar da kendi kazandıklarından bir pay alacaklar. Çalışın da Allah’ın ihsan ve ikramından isteyin. Şüphesiz ki Allah (her hak sahibine hakkını vermesini) en iyi bilendir.
Bkz. 16/71
a33. (Erkek ve kadından) her biri için ana baba ve akrabanın bıraktığından (hisselerini alacak olan) vârisler kıldık. Kendileriyle yeminleştiğiniz kimselere hisselerini veriniz. Doğrusu Allah her şeyi bir şahit olarak gözetlemektedir.
a34. Allah’ın insanlardan bir kısmını diğerlerine (doğal ve ilahi iradenin tecellisi gereği) üstün kılması ve mallarından (aile efradına) harcaması (ve ailenin sorumluluğunu üzerine alması) sebebiyle erkekleri kadınların yöneticisi ve koruyucusu kılmıştır. Dürüst ve erdemli kadınlar gerçekten Allah’ın koruduğu (ve korunmasını emrettiği) namuslarını aile içi mahremiyetlerini koruyan sadık ve itaatkâr kadınlardır. Kötü niyetlerinden ve (yuvanızın yıkılmasına sebep olabilecek) çirkin davranışlarından korktuğunuz kadınlara gelince; onlara (kendilerini düzeltmeleri için önce) öğüt verin; sonra (uslanmazlarsa ilginizi azaltarak) onları yataklarında yalnız bırakın; (bu da fayda vermez ve edepsizliklerine devam ederlerse) son çare olarak onları (aşırıya gitmemek kaydıyla) dövün. Eğer bundan sonra size itaat ederlerse onları incitmekten kaçının! Şüphe yok ki Allah çok yücedir çok büyüktür.
a35. (Kadın ile kocanın) aralarının (iyice) açılmasından endişe ederseniz bu durumda erkeğin ailesinden bir hakem kadının ailesinden de bir hakem gönderin. Bunlar (arayı) düzeltmek isterlerse Allah da aralarında (barışın yeniden sağlanması için onları) muvaffak kılar. Şüphesiz ki Allah (her şeyi) hakkıyla bilendir (her şeyden) hakkıyla haberdar olandır.
a36.  Allah’a kulluk edin ve hiçbir şeyi O’na denk tutmayın. Ana-babaya akrabaya yetimlere düşkünlere yakın komşuya uzak komşuya yakın arkadaşa yolcuya ve elinizin altındaki hizmetçi ve kölelere iyilik yapın. Allah büyüklük taslayıp böbürlenen kimseleri sevmez.
Bkz. 1/4 9/31 51/56
a37.  Onlar ki hem cimrilik ederler hem de insanları cimriliğe teşvik ederler ve (infak etmemek için) Allah’ın kendilerine lütfundan verdiklerini gizlerler. Biz de (bu) inkârcı (nankör)lere rezil edici ve alçaltıcı bir azap hazırladık.
a38. Onlar mallarını insanlara gösteriş için harcayan Allah’a ve âhiret gününe de (gerçekten) inanmayan kimselerdir. Şeytan kime arkadaş olursa o ne kötü bir arkadaştır.
Bkz. 2/264 8/47 107/6
a39. Allah’a ve âhiret gününe inansalar ve Allah’ın kendilerine rızık olarak verdiklerinden (gösteriş yapmadan) infak etselerdi ne olurdu sanki! Allah onların durumunu hakkıyla bilendir.
a40. Şüphesiz ki Allah (hiç kimseye) zerre kadar haksızlık etmez. (Yapılan) çok küçük bir iyilik de olsa onun sevabını kat kat arttırır ve kendi katından büyük bir mükâfat verir.
Bkz. 6/160 27/89 28/84
a41. (Hesap günü) her ümmetten haklarında tanıklık edecek bir şahit (resûl) getirdiğimiz ve seni de bu ümmete karşı şahit gösterdiğimiz zaman bakalım (o inkârcıların) halleri ne olacak? Bkz. 16/89 39/69
a42.  Allah’ı inkâr edip Resûl’e itaatsizlik yapanlar o gün toprağın kendilerini yutmasını isteyecekler ama (onlar) olup biten hiçbir şeyi Allah’tan gizleyemeyecekler.
a43. Ey inananlar! Sarhoşken ne söylediğinizi bilinceye (kendinize gelinceye) kadar bir de -yolcu olmanız müstesna- cünüpken gusül edinceye kadar namaza yaklaşmayın! Eğer hasta veya yolculukta iseniz yahut herhangi biriniz tuvalete gidip ihtiyaç giderdikten sonra veya kadınlarınızla birlikte olup su da bulamamışsanız pak bir toprakla teyemmüm edin (toprağı) yüzlerinize ve ellerinize sürün. Şüphesiz ki Allah çok affedendir çok bağışlayandır.
a44. Şu kendilerine kitaptan bir pay verilenleri görmüyor musun? Onlar (mal servet şöhret peşinde din istismarına yönelip) sapıklığı satın alıyorlar ve sizin de yoldan çıkmanızı istiyorlar.
Bkz. 2/109 3/99 186 4/44
a45. Allah (sizin gerçek dostlarınızı ve) düşmanlarınızı sizden çok daha iyi bilir. Koruyup gözeten olarak Allah (size) yeter. Bir yardımcı olarak da Allah (size) yeter.
a46. Yahudilerin bir kısmı (Tevrat’taki) kelimelerin anlamını çarpıtırlar. Sözleri asıl bağlamından koparıp tahrif ederek “İşittik ama karşı çıkıyoruz!” ve “Dinle dinlemez olası!” ve “Asıl sen bize kulak ver (bizim çobanımız ol ey Muhammed)!” derler. Böylece dilleriyle oyun oynarlar ve (sahih) itikadın yanlış olduğunu ima etmeye çalışırlar. Hâlbuki onlar sadece “İşittik ve itaat ediyoruz!” ve “Bizi dinle bize katlan (organize edip yönet)!” deselerdi gerçekten bu onlar için daha hayırlı ve daha dürüstçe bir davranış olurdu. İşte Allah inkârları (ve isyanları) yüzünden onlara lanet etmiştir. Onların ancak pek azı inanır. Bkz. 2/104 3/78 5/13
a47. Ey geçmişte kendilerine kitap verilenler! Ümitlerinizi boşa çıkarmadan ve onları sona erdirmeden ya da cumartesi yasağını çiğneyenleri lanetlediğimiz gibi lanetlemeden yanınızda bulunanı (Tevrat’ı) doğrulayıcı olarak indirdiğimiz bu kitaba (Kur’an’a) iman edin. Allah’ın emri mutlaka yerine gelecektir. Bkz. 2/65 4/154 ve dipnot 7/163 16/124
a48.  Allah kendisine ortak koşulmasını (başkalarının ilahlaştırılmasını) asla bağışlamaz. Onun dışında (iyi niyet ve amellerine bakarak) dilediği kimsenin günahını bağışlar. Kim Allah’a ortak koşarsa kesinlikle büyük bir günah işleyerek iftira etmiş olur. Bkz. 4/116 5/72 22/31
a49. Şu kendilerini temize çıkaranları (günahsız görenleri) görmüyor musun? Oysa Allah dilediği kimseyi (iyi niyet ve faydalı çalışmalarından dolayı) arındırır fakat hiç kimseye zerre kadar haksızlık yapılmaz.
İnsan hayatı boyunca yaptıklarının yanı sıra yapması gerektiği halde yapmadıklarından da sorumludur. Dolayısıyla kendisini günahsız görme yetkisinin olmadığı değerlendirmeyi sadece Rabbimizin yapacağı ifade edilmektedir.
a50. Bak Allah’a karşı nasıl yalan uydurup iftira ediyorlar. Bu apaçık bir günah olarak (onlara) yeter.
a51. Kendilerine ilahi kelamdan bir pay verilenleri görmüyor musun? Onlar cibt’e (hükmüne kayıtsız şartsız boyun eğdikleri kişilere) ve tağûta (ilahi kanunlara aykırı hükümler veren azgın güçlere) iman ediyor ve sonra da mü’minlerden daha doğru yolda bulunduklarını söylüyorlar.
a52. Bunlar Allah’ın kendilerine lanet ettiği kimselerdir. Allah kime lanet ederse artık onun için hiçbir yardımcı bulamazsın.
a53. Yoksa onların (Allah’a ait olan) mülkte hisseleri mi var? Eğer öyle olsaydı insanlara bir çekirdek kırıntısı bile vermezlerdi.
a54. Ya da Allah’ın insanlara cömertçe sunduğu nimet ve bol ihsanına karşı haset mi ediyorlar? Oysa Biz İbrahim ailesine (ki sen de o nesildensin) vahiy ve hikmet vermiş (kitaptaki bilgileri pratik hayatta uygulama yeteneği) bahşetmiş ve onlara güçlü bir hükümranlık lütfetmiştik.
a55. Onlardan (Yahudilerden) kimi ona (Muhammed’e) inandı kimi de (bu İsrailoğullarından değildir diyerek) ondan yüz çevirdi. Onlara ceza olarak cehennem yeter.
a56. Mesajlarımızı inkâr edenleri zamanı geldiğinde ateşe mahkûm edeceğiz. Derileri her yanıp döküldüğünde yerlerine taze deri yaratacağız ki azabı (tam olarak) tadabilsinler. Şüphe yok ki Allah mutlak galiptir tam hüküm ve hikmet sahibidir. Bkz. 20/74 25/14 87/13
a57. İman edip de erdemli davrananları ise içinde ebedî kalmak üzere altından ırmaklar akan cennetlere yerleştireceğiz. Onlar için orada tertemiz eşler/arkadaşlar vardır. Onları orada (keyif ve mutluluk içinde yaşamlarını sürdürecekleri) koyu (tatlı) bir gölgeye eriştireceğiz. Bkz. 2/25 3/15 ve “eşler/arkadaşlar” la ilgili dipnot.
a58. Allah size mutlaka emaneti (ve işleri) ehil ve emin kimselere vermenizi ve insanlar arasında hükmettiğiniz zaman adalet (ve hakkaniyet)le hükmetmenizi emreder. Allah size ne kadar güzel öğütler veriyor! Şüphesiz ki Allah (her şeyi) hakkıyla işiten (her şeyi) hakkıyla görendir. Bkz. 16/90
a59. Ey inananlar! Allah’a itaat edin Resul’e de itaat edin ve aranızdan kendilerine otorite emanet edilmiş olanlara da (itaat edin). Eğer Allah’a ve âhiret gününe (gerçekten) inanıyorsanız anlaşmazlığa düştüğünüz konuları Allah’a ve Resul’üne götürün (onları Kur’an ve sünnetle çözün). Bu (sizin için) en hayırlısıdır ve sonuç olarak da en iyisidir. Bkz. 2/132
a60. (Ey Resul!) Sana (indirilen Kur’an’ı) ve senden önce indirilen (kitaplara sözde) inandıklarını iddia eden (ama öte yandan) şeytani güçlerin hâkimiyetine teslim olmakta beis görmeyenlerin farkında değil misin? Oysa onlar onu reddetmekle emrolunmuşlardı. Şeytan da onları uzak bir sapıklıkla sapıtmak ister. Bkz. 2/256 5/49 16/36
a61. Her ne zaman onlara: “Allah’ın indirdiğine (Kur’an’a) ve Resûl’e gelin!” denilse münafıkların senden büsbütün uzaklaştıklarını görürsün.
a62. Peki nasıl oluyor da kendi elleriyle işledikleri (kötülükler) yüzünden başlarına bir musibet gelince sana koşarak: “Biz sadece iyilik yapmak ve uzlaşma sağlamak istemiştik” diye Allah’a yemin ediyorlar. Bkz. 2/95 5/52
a63. Halbuki onlar kalplerinde olan (yalan)ı Allah’ın bildiği kimselerdir. O halde sen onları kendi hallerine bırak. Ama yine de onlara öğüt ver(meye devam et) ve kendi durumlarıyla ilgili (nefislerini ikna edici) tesirli söz(ler) söyle!
a64. Biz bütün peygamberleri Allah’ın izni (emri) ile kendilerine sadece itaat edilmek üzere gönderdik. Eğer onlar (günah işleyip) kendilerine zulmettikleri vakit sana gelerek Allah’tan bağışlanma dileselerdi ve resûl de onların bağışlanması için dua etseydi Allah’ın ne kadar bağışlayıcı ve merhametli olduğunu elbette göreceklerdi. Bkz. 3/152 58/12
Âyette geçen “Allah’ın izniyle” ifadesi “Allah’ın yardımıyla” ya da “Allah’ın emriyle” şeklinde anlaşılmalıdır.
a65. Hayır (onların zannettiği gibi değil) Rabbine andolsun ki onlar aralarında anlaşmazlığa düştükleri her konuda seni hakem tayin etmedikçe ve sonra da senin kararına kalplerinde hiçbir burukluk (ve şüphe) duymaksızın tam anlamıyla teslim olmadıkça gerçekten iman etmiş olamazlar.
a66. Eğer Biz onlara (Allah yolunda savaşarak): “Canlarınızı feda ediniz” ya da (zulmün ve haksızlığın hâkim olduğu) “yurtlarınızdan çıkınız” diye emretmiş olsaydık pek azı dışında bunları yapamazlardı. Oysa onlar kendilerine verilen öğütleri tutsalardı bu kendileri için daha iyi olurdu ve onları (imanlarında) daha dirençli kılardı.
a67. O zaman kendilerine (direktiflerimize uydukları için) elbette katımızdan büyük bir mükâfat verirdik.
a68. Ve elbette onları dosdoğru yola (ve sonsuz mutluluğa) iletirdik.
a69. Kim(ler) Allah’a ve Resûl’e itaat ederse işte onlar Allah’ın kendilerine nimet verdiği nebîler (hakikatten hiç sapmamış) sıddıklar (Allah yolunda hayatını vakfeden ve canını imanına şahit kılan) şehitler ve (İslam’ın emir ve yasaklarına uyan) salihlerle beraber olacaklardır. İşte onlar ne güzel arkadaştır!
a70.  Bu ihsan ve ikram Allah’ın lütfudur (ve nimetidir). Her şeyi hakkıyla bilen olarak Allah yeter.
a71. Ey inananlar! (Düşmanlarınıza karşı) ihtiyatlı davranın (duruma göre) bölük bölük veya hep birden savaşa gidin. Bkz. 2/190 ve dipnotu 22/39 ve dipnotu.
a72. İçinizden bazıları vardır ki (cihad konusunda) pek ağır davranırlar. Eğer başınıza bir felaket gelirse “Allah bana lütfetti de onlarla birlikte bulunmadım” derler.
a73. Fakat Allah’tan size bir lütuf (zafer) ihsan edildiğinde bu sefer de sizinle kendisi arasında hiçbir dostluk ilişkisi yokmuş gibi şöyle der: “Keşke ben de onlarla beraber olsaydım da büyük bir başarı elde etseydim.”
a74. O halde dünya hayatı yerine âhireti satın alanlar Allah yolunda savaşsın. Kim Allah yolunda savaşır da öldürülürse yahut (düşmana) üstün gelirse ona pek büyük bir mükâfat vereceğiz.
a75. Size ne oluyor ki; “Ey Rabbimiz! Bizi halkı zalim olan bu memleketten kurtarıp özgürlüğe kavuştur ve rahmetinle bize bir koruyucu ve yardımcı gönder” diyen erkekler kadınlar ve çocuklar uğruna Allah yolunda düşmanla savaşmıyorsunuz?
a76. İman edenler Allah yolunda savaşırlar. İnkârcılar da (Allah’ın direktiflerinden uzaklaştıran kendi isteklerini hâkim kılmak isteyen) tâğût yolunda savaşırlar. O halde (ey inananlar!) siz de şeytanın dostlarıyla savaşın. Şüphesiz ki şeytanın tuzağı ve hilesi zayıftır.
a77. (Savaş emri gelmeden önce) kendilerine: “Ellerinizi savaştan çekin namazı ikame edin zekâtı verin” denilenleri görmedin mi? Savaş üzerlerine farz kılınınca içlerinden bir topluluk Allah’ın azabından korkar gibi hatta daha çok korkarlar ve “Ey Rabbimiz! Neden üzerimize savaşı farz kıldın bize biraz daha zaman tanıyamaz mıydın” derler. (Ey Resûl! Onlara) de ki: “Bu dünyanın keyfi ve rahatlığı kısa ömürlüdür. Âhiret ise Allah’a karşı sorumluluk bilinciyle yaşayanlar için en hayırlısıdır. Siz zerre (hurma çekirdeğinin lifi) kadar bile haksızlığa uğratılmayacaksınız.” Bkz. 47/20
a78. Nerede olursanız olun sağlam yapılı kaleler içinde bulunsanız dahi ölüm size ulaşır. Onlara bir iyilik dokunursa “Bu Allah’tandır” derler. Bir kötülük dokunursa “Bu senin yüzündendir” derler. Onlara de ki: “Hepsi de Allah tarafındandır.” Böyle iken bu topluluğa ne oluyor da kendilerine bildirilen hakikati anlamaya yanaşmıyorlar? Bkz. 33/16 62/8
a79. (Ey insan!) Başına ne iyilik gelirse Allah’tandır uğradığın her kötülük de nefsindendir. (Ey Muhammed!) Biz seni insanlara bir resûl olarak gönderdik. Buna şahit olarak Allah yeter.
a80.  Kim resûle itaat ederse gerçekte Allah’a itaat etmiş olur. Kim de (itaatten) yüz çevirirse bilsin ki biz seni onların başına bekçi göndermedik. Bkz. 2/132 4/59 48/10
a81.  Yüzüne karşı “evet” derler. Fakat onların bir grubu yanından ayrıldıktan sonra geceleyin aleyhinde sana verdikleri sözle bağdaşmayan planlar/tuzaklar kurarlar. Hiç şüphesiz Allah onların geceleri kurdukları planları/tuzakları (görüyor ve) kaydediyor. Sen onlara aldırma ve Allah’a güven (çünkü Allah da plan yapıyor). Vekil olarak Allah sana yeter.
a82.  Onlar hâlâ Kur’an üzerinde gereği gibi düşünmeyecekler mi? Eğer o Allah’tan başkası tarafından (indirilmiş) olsaydı kuşkusuz içinde birçok çelişki (tutarsızlık) bulacaklardı.
a83. Onlara İslam toplumunun güvenliğini ilgilendiren veya (mü’minler arasında) korkuya neden olabilecek bir haber ulaşınca onu hemen yayarlar (ortalığı telaşa verirler). Hâlbuki o haberi Resûl’e ya da (kendi) başlarındaki yetkililerine götürseler elbette işin iç yüzünü araştırıp gerçek mahiyetini anlarlardı. Eğer Allah’ın lütuf ve rahmeti üzerinizde olmasaydı pek azınız hariç hepiniz şeytana uyup gitmiştiniz.
a84. (Ey Muhammed!) Artık Allah yolunda savaş. Sen ancak kendinden sorumlusun. Mü’minleri de buna (savaşa) teşvik et! Allah inkârcıların gücünü kırmaya muktedirdir. Çünkü Allah kuvvetçe daha üstün cezalandırmada da daha şiddetlidir.
a85. Kim bir iyiliğe aracılık ederse kendisi için ondan bir pay/sevap var. Kim de bir kötülüğe aracılık ederse kendisi için ondan bir pay/vebal vardır. Allah her şeyi gözetip karşılığını verendir.
a86.  Size bir selam verildiği vakit siz de ondan daha güzel bir selamla yahut aynıyla karşılık verin. Şüphesiz Allah her şeyin hesabını (kaydını) tutmaktadır.
a87.  Allah (O’dur ki) O’ndan başka ilah yoktur. (O) hakkında hiçbir şüphe olmayan kıyamet gününde sizleri muhakkak toplayacaktır. Allah’tan daha doğru sözlü kim olabilir?
a88.  Size ne oluyor da münafıklar hakkında iki gruba ayrılıyorsunuz (bazılarınız onları hâlâ savunup duruyor)? Hâlbuki kazandıkları yüzünden Allah onları baş aşağı çevirdi. Allah’ın sapıklıkta bıraktığını siz mi doğru yola ulaştıracaksınız? Allah kimi (kötü niyetinden ve eyleminden dolayı) sapıklıkta bırakırsa sen onun için bir çıkış yolu bulamazsın. Bkz. 6/39 13/33 39/23 42/46
a89. Onlar kendileri gibi sizin de inkârcı olmanızı arzu ederler. Bu yüzden Allah yolunda hicret etmedikleri sürece onlardan hiçbirini dost edinmeyiniz. Eğer düşmanlığa yönelirlerse (ve sizi öldürmek için fırsat kollarlarsa) onları nerede bulursanız yakalayın ve öldürün. Bir daha da onlardan ne dost edinin ne de yardımcı.
a90. Ancak sizinle aralarında bir anlaşma bulunan bir topluluğa sığınanlar ve sizinle savaşmaktan veya kendi kavimleriyle savaşmaktan bunalarak size başvuranlar müstesnadır. Hâlbuki Allah dileseydi onları sizin başınıza musallat ederdi de sizinle savaşırlardı. Eğer onlar sizden uzak durur sizinle savaşmayıp size barış teklifinde bulunurlarsa bu durumda Allah onlara zarar vermenize asla razı olmaz.
a91. Bir de hem sizden ve hem de kendi kavimlerinden emin olmak isteyen başka kimselere rastlayacaksınız. Bunlar ne zaman fitneye (şirke veya inananlarla savaşmaya) bozgunculuğa itilseler ona canla başla atılırlar. Eğer bunlar sizden uzak durmaz ve size barış teklifi getirerek savaştan (ve sizi öldürmeye yeltenmekten) geri durmazlarsa onları yakalayın ve nerede bulursanız öldürün. Onlara karşı size apaçık bir yetki verdik. Bkz. 2/191 9/5 47/4
a92. Bir mü’minin diğer bir mü’mini yanlışlık dışında öldürmesi asla caiz değildir. Bir mü’mini yanlışlıkla öldürenin bir mü’min köleyi azat etmesi ve öldürülenin ailesi bağışlamadığı sürece ona diyet ödemesi gerekir. Öldürülen sizinle savaş halinde olan bir topluluğa mensup bir mü’min ise (öldürenin yalnız) mü’min bir köle azat etmesi gerekir. Şayet (öldürülen kimse) kendileriyle aranızda anlaşma bulunan bir toplumdan ise ailesine teslim edilecek bir diyet vermek ve mü’min bir köle azat etmek gerekir. Kim (gerekli para veya özgürlüğüne kavuşturacak bir köle) bulamazsa Allah’ın tevbesini kabul etmesi için aralıksız iki ay oruç tutar. Hiç şüphesiz Allah (her şeyi) hakkıyla bilendir tam hüküm ve hikmet sahibidir. Bkz. 2/178 5/32
a93. Kim bir mü’mini kasten öldürürse cezası içinde ebedî kalacağı cehennemdir. Allah ona gazap etmiş lanet etmiş ve onun için büyük bir azap hazırlamıştır.
İnsan öldürmenin cezasıyla alakalı olarak ayrıca Bakara 2/178 Mâide 5/32. âyetlerine de bakabilirsiniz. Mâide sûresinin 5/32. âyetinde peygamberleri ve insanları sürekli öldüren İsrailoğullarına hitaben “Kim bir canı başka bir cana ya da yeryüzünde fesat çıkarmasına karşılık olmaksızın öldürürse bütün insanları öldürmüş gibi olur” buyrulmaktadır. Buradan da öldürmenin ne kadar kötü bir fiil olduğu anlaşılmaktadır.
a94. Ey inananlar! Allah yolunda savaşa/sefere çıktığınız zaman (mü’mini kâfirden ayırt etmek için) iyice araştırın. Size selam verene dünya hayatının geçici menfaatine göz dikerek (ganimet almak için) “Sen mü’min değilsin” demeyin. Çünkü Allah nezdinde pek çok ganimet vardır. (Unutmayın ki) sizler de bir zamanlar aynı durumdaydınız ama Allah size (imanı) lütfetti. Öyleyse iyice araştırın (“Sen mü’min değilsin” diyerek peşin hükümlü olmayın). Şüphesiz ki Allah bütün yaptıklarınızdan haberdardır.
a95.  Mü’minlerden özürsüz olarak yerlerinde oturanlar ile malları ve canlarıyla Allah yolunda cihad edenler bir değildir. Allah malları ve canları ile cihad edenleri derece bakımından oturanlardan üstün kıldı. Gerçi Allah hepsine de (davalarında samimi oldukları için) güzellikler vaat etmiştir ama malları ve canları ile cihad edenleri oturanlara karşı büyük bir mükâfatla üstün tutmuştur.
Bkz. 57/10
a96. Cihad edenlere Allah katından (çok büyük) dereceler mağfiret ve rahmet vardır. Allah çok bağışlayan çok merhamet edendir.
a97.  Melekler (inkârcıların dayatması altında zulme rıza göstererek ve tavizler vererek) kendilerine yazık edenlerin hayatlarına son verecekleri zaman şöyle derler: “Ne işte idiniz (Sizin neyiniz vardı)?” (Onlar): “Biz (bulunduğumuz) yerde (Allah’ın emirlerini yaşayamayan) acizdik” diye cevap verirler. Melekler de “Allah’ın yeri geniş değil miydi hicret etseydiniz ya!” derler. İşte (dünya hayatının rahatını tercih edip dinden uzak kalarak sefil bir hayat yaşadıkları için) onların varacağı yer cehennemdir. Orası ne kötü bir varış yeridir.
a98. Ancak hicret için bir yol bulamayan güçsüz ve çaresiz erkekler kadınlar ve çocuklar bu hükmün dışındadırlar.
a99. Umulur ki Allah o kimseleri affeder. Çünkü Allah çok affedendir çok bağışlayandır.
a100. Kim Allah yolunda hicret etmek isterse yeryüzünde (gidilecek) birçok yer ve (her türlü) genişlik bulabilir. Kim Allah ve Resûlü yolunda hicret ederek evinden çıkar da yolda ölüm gelip kendisini yakalarsa onun mükâfatı Allah’a düşer. Allah çok bağışlayandır çok merhamet edendir.
a101. Yeryüzünde sefere çıktığınız zaman inkârcıların aniden size zarar vermesinden endişe ederseniz namazları kısaltmanızda size bir günah yoktur. Şüphesiz inkârcılar sizin apaçık düşmanınızdır.
Bkz. 2/239
a102. Ey Muhammed! Cephede müminlerin arasında olup da onlara namaz kıldıracak olursan onlardan bir kısmı sana tâbi olarak silahlarını yanlarına alıp namaza dursun. Bunlar seninle beraber secdeye vardıklarında diğer kısım (nöbet için) arkanızda beklesin. Sonra o namaz kılmamış olanlar gelsin sana tâbi olarak namazı (ikinci rekâtı) kılsınlar hem tedbirli bulunsun ve silahlarını da yanlarına alsınlar. Kâfirler (ve zalim güçler) sizi silahsız ve teçhizatsız yakalayarak ani bir baskınla işinizi bitirmek isterler. Eğer yağmurdan dolayı güçlük çekerseniz yahut hasta bulunursanız silâhlarınızı bırakmanızda bir sakınca yoktur fakat yine de tedbiri elden bırakmayın. Muhakkak ki Allah kâfirler için alçaltıcı bir azap hazırlamıştır.
a103. Namazı bitirince de ayakta otururken ve yanınız üzerinde yatarken Allah’ı anmaya devam edin. Emniyete kavuştuğunuzda da namazı (eksiksiz) ikame etmeye devam edin. Çünkü namaz mü’minler üzerine vakitleri belli (zamanında eda edilmesi gereken) bir farzdır.
Bkz. 3/191 10/12
a104.  O (düşmanlarınız olan) toplumu (dağılıp kaçtıktan sonra) takip etmekte gevşek davranmayın. Eğer siz acı çekiyorsanız bilin ki onlar da sizin gibi acı çekmektedir. Oysa siz Allah’tan onların beklemediğini (yardım ve cennet gibi şeyleri) bekliyorsunuz. Hiç kuşkusuz Allah (her şeyi) hakkıyla bilen (emir ve yasaklarında) hüküm ve hikmet sahibidir.
a105. (Ey Muhammed!) Doğrusu Biz sana gerçeğin ta kendisi olan Kur’an’ı indirdik ki insanlar arasında Allah’ın sana öğrettikleri ile hükmedesin. Sakın hainlerin (destekleyicisi ve) savunucusu olma!
a106. Ve Allah’tan bağışlanma dile. Şüphesiz ki Allah çok bağışlayandır çok merhamet edendir.
a107. (Günah işleyerek) kendilerine ihanet eden kimseler için didinip durma (tebliğ et ve onları iradeleriyle baş başa bırak)! Çünkü Allah hainlikte direnen günahkârları sevmez.
a108. (Onlar günah işlerken ve plan yaparken) insanlardan gizle(yebili)rler de Allah’tan gizle(ye)mezler. Oysa onlar gecenin karanlığında Allah’ın hoşnut olmadığı planları kurarken Allah onlarla beraberdi (onların konuştuklarını ve yaptıklarını görüyordu). Çünkü Allah onların yaptıkları her şeyi ilimi ve kudretiyle çepeçevre kuşatmıştır.
Bkz. 58/7
a109. İşte siz öyle kimselersiniz ki dünya hayatında o (hainlik yapa)nlardan yana (haklı olduklarını sanarak) çekişip durursunuz. Ya kıyamet günü Allah’a karşı onları kim savunacak yahut onlara kim vekil olacak?
a110. Kim bir kötülük yapar yahut (günah işleyerek) nefsine hainlik eder sonra da Allah’tan mağfiret dilerse Allah’ı çok affedici ve çok bağışlayıcı olarak bulacaktır.
a111.  Kim de bir günah işlerse onu yalnız kendi aleyhine olacak şekilde işler (kimse Allah’a zarar veremez). Allah (her şeyi) hakkıyla bilendir tam hüküm ve hikmet sahibidir.
a112. Kim bir hata ya da günah işler de sonra onu bir masumun (suçsuzun) üzerine atarsa elbette o bir iftira (suçu işlemiş) ve apaçık bir günahı yüklenmiş olur.
a113. (Ey Muhammed!) Eğer Allah’ın fazlı ve rahmeti senin üzerinde olmasaydı onlardan bir grup (vereceğin hükümde) seni saptırmak (şaşırtmak) için (çeşitli hilelere) yeltenmişti. Hâlbuki onlar kendilerinden başkasını saptıramazlar sana da bir zarar veremezler. Çünkü Allah sana bu ilahi kelâmı (Kur’an’ı) indirmiş hikmeti (ilahi bilgiyi pratik hayatta uygulamayı) ve sana bilmediğin şeyleri öğretmiştir. Allah’ın sana olan lütfu gerçekten büyüktür.
Bkz. 2/151 3/164
a114. Onların gizli konuşmalarının çoğunda hayır yoktur. Sadaka vermeyi (infakta bulunmayı) veya iyilik yapmayı ya da insanların arasını bulmayı (barışı sağlamayı) teşvik edenler müstesna. Kim bunları sırf Allah’ın hoşnutluğunu kazanmak amacıyla yaparsa Biz ona büyük bir mükâfat vereceğiz.
a115. Kendisine hidayet bahşedildikten sonra Resûl’e muhalefet edip müminlerin yolundan başka bir yola sapana gelince; onu kendi tercih ettiği (o sapık) yolda bırakırız. Sonra (âhirette) kendisini cehenneme atarız. O ne kötü bir varış yeridir!
Bkz. 4/114 5/82-83 6/110 18/53 37/22 57/27-28 61/5 68/44.
a116. Muhakkak ki Allah kendisine ortak koşulmasını bağışlamaz. Bunun dışındaki günahları dilerse bağışlar. Kim Allah’a ortak koşarsa elbette o derin/apaçık bir sapıklığa düşmüştür.
Bkz. 4/48 5/72 22/31
a117. Onlar (müşrikler) Allah’ı bırakıp yalnızca dişilere (kadın ismi taktıkları tanrıçalara heykellere) tapıyorlar. Hâlbuki onlar (böyle yaparak) sadece isyankâr ve inatçı şeytana tapmış oluyorlar.
Bkz. 34/41 37/158-159 43/19 53/19
a118. O şeytan ki Allah onu lanetledi (rahmetinden kovdu). O da şöyle dedi: “Yemin ederim ki Senin kullarından belirli bir bölümünü kendi tarafıma çekeceğim.”
a119. (Ardından) mutlaka onları saptıracağım ve muhakkak onları olmayacak kuruntularla aldatacağım ve onlara emredeceğim de hayvanların kulaklarını yaracaklar (böyle batıl inançalara sapacaklar). Yine onlara emredeceğim de Allah’ın yarattığını değiştirecekler.” Kim Allah’ı bırakıp da şeytanı (rehber ve) dost edinirse elbette ki o apaçık bir ziyana uğramış demektir!
a120. Şeytan onlara (birçok) vaatte bulunur ve onları kuruntulara sürükler. Oysa şeytan ancak aldatmak için onlara vaatte bulunur.
a121.  İşte onların varacakları yer cehennemdir. Ve ondan kaçıp sığınılacak bir yer de bulamayacaklardır.
a122. İman edip sâlih ameller işleyenleri ise altından ırmaklar akan içinde ebedî olarak kalacakları cennetlere yerleştireceğiz. Bu Allah’ın vaadidir. Allah’tan daha doğru sözlü kim olabilir?
a123. (Unutmayın ki siz); ne kendi hayal ve kuruntularınızla (cennete) ulaşabilirsiniz ne de Ehl-i Kitap (kendilerini selamette görme) kuruntularıyla (cennete) ulaşabilirler. Doğru olan şudur ki: Her kim bir kötülük yaparsa kötülüğünün cezasını mutlaka çekecek ve Hesap Günü kendisine Allah’tan başka ne bir dost bulabilecek ne de bir yardımcı!
a124.  Erkek olsun kadın olsun imanlı olarak sâlih amel işleyen herkes cennete girecek ve zerre kadar haksızlığa uğratılmayacaktır.
a125. Bütün benliğini (ruhunu ve bedenini) Allah’a teslim eden dürüst ve erdemlice bir hayat sürerek İbrahim’in tevhid dinine tabi olan kimseden daha güzel dinli kim olabilir? Allah işte bu yüzden İbrahim’i dostluğuyla yüceltip şereflendirmiştir.
Bkz. 2/124 3/68 16/120-121 123 46/16 53/37
a126. Göklerde ve yerde ne varsa hepsi Allah’ındır. Allah’ın ilmi ve kudreti her şeyi kuşatmıştır (hiçbir şey O’nun bilgisinin ve kudretinin dışında kalamaz).
Bkz. 3/189 5/120 24/42 57/2 85/9
a127. (Ey Resûl!) Kadınlar hakkında senden fetva istiyorlar. De ki: “Onlar hakkında size fetvayı Allah veriyor.” Kitapta kendilerine (verilmesi) farz kılınan (miras)ı vermeyip kendileriyle evlenmek istediğiniz yetim kızlara biçare çocuklara ve yetimlere karşı âdil davranmanıza dair size okunmakta olan âyetler de bunu açıklıyor. Her ne hayır yaparsanız şüphesiz Allah onu hakkıyla bilir.
Bkz. 4/2-10
a128. Eğer bir kadın kocasının ilgisizliğinden veya (kendisinden) yüz çevirmesinden endişe ederse kendi aralarında anlaşıp uzlaşmaya gayret etmelerinde (evliliklerinin devamında yarar varsa devamına yoksa ayrılmalarına karar vermelerinde) bir sakınca yoktur. Barışmak (geçimsizlikten ya da ayrılıktan) elbette daha hayırlıdır. (Unutmayın ki) kıskançlık ve bencillik insanın doğasında vardır. Eğer güzel geçinir ve sorumlu davranırsanız biliniz ki Allah yaptığınız her şeyden haberdardır.
a129. Ne kadar isteseniz de (birden fazla kadınla evli iseniz) eşleriniz arasında adaleti sağlayamayacaksınız. O halde birine iyice tutulup öbürünü ortada (sahipsizmiş gibi) bırakmayınız. Eğer barış içerisinde yaşar ve Allah’a karşı gelmekten sakınırsanız şüphesiz ki Allah çok bağışlayan çok esirgeyendir.
Bkz. 4/3 ve dipnot.
a130. Eğer (karı koca çaresiz kalarak boşanıp) ayrılırlarsa Allah her birini lütfu ile besleyip (diğerine) muhtaç olmaktan kurtarır (onlara farklı rızık kapıları açar). Çünkü Allah (lütfunda) sınırsızdır hüküm ve hikmet sahibidir.
a131. Göklerde ve yerde ne varsa hepsi Allah’ındır. Andolsun ki Biz sizden önce kitap verilenlere ve sizlere Allah’a karşı gelmekten sakınmayı emrettik. Eğer (bunca nimete rağmen yine de) nankörce davranıp O’nun ayetlerini inkâr ederseniz bilin ki göklerde ve yerde olan her şey (varlık âleminin tamamı) Allah’a aittir ve Allah hiçbir şeye muhtaç değildir bütün övgülere layık olan O’dur.
a132. (Bir kez daha söylüyorum;) göklerde ve yerde ne varsa hepsi Allah’ındır (ve tasarrufu da O’na aittir. Güvenilecek ve dayanılacak) vekil olarak Allah yeter.
a133. Ey insanlar! (Allah) dilerse sizi yok eder yerinize başkalarını getirir. Allah’ın buna gücü yeter.
Bkz. 4/38 35/16-17
a134. Kim (yalnız) dünya nimetini isterse (bilsin ki) dünya ve âhiret nimeti Allah’ın elindedir (Allah onu istediğine istediği şekilde verir). Allah (her şeyi) hakkıyla işiten (her şeyi) hakkıyla görendir.
Bkz. 2/200-202 17/18-21 42/20
a135.   Ey iman edenler! Kendinizin ana babanızın ve en yakınlarınızın aleyhine dahi olsa adaleti titizlikle ayakta tutan ve sırf Allah için şahitlik eden kimseler olun. (Şahitlik ettikleriniz) zengin veya fakir de olsalar (adaletten ayrılmayın)! Çünkü Allah her ikisine de (sizden) daha yakındır. Öyleyse keyfinize uyup adaletten uzaklaşmayın. Eğer şâhitlik ederken gerçeği çarpıtırsanız ya da şâhitlikten kaçınarak yüz çevirirseniz (bunun cezasını çok ağır ödersiniz)! Çünkü Allah yaptığınız her şeyden haberdardır.
Bkz. 5/8
a136. Ey iman edenler! Allah’a Resûlü’ne Resûlü’ne indirmiş olduğu Kitaba ve daha önce indirilmiş kitaplar(ın tahrif olmamış asılların)a iman ediniz. Kim Allah’ı meleklerini kitaplarını resûllerini ve âhiret gününü inkâr ederse derin bir sapıklığa düşmüş olur.
Bkz. 7/158 24/62 48/9
a137. İman edip sonra inkâr edenleri sonra yine iman edip tekrar inkâr edenleri sonra da inkârlarını arttıranları Allah ne bağışlar ne de onları doğru yola iletir.
a138.   (Ey Resûl!) Münafıklara kendilerini şiddetli bir azabın beklediğini duyur!
a139. Onlar mü’minleri bırakıp inkârcıları dost edinen kimselerdir. Onların yanında şeref ve itibar mı arıyorlar? Hâlbuki şeref ve itibar bütünüyle Allah’ın yanındadır.
Bkz. 3/28 4/144 5/51 57 9/23 19/81 29/25 35/10 58/22 60/1 63/8
a140. Oysa Allah size indirdiği kitapta (inkarcılarla oturduğunuz bir mecliste) onun âyetlerinin inkâr edildiğini ya da alaya alındığını işittiğiniz zaman (orada bulunanlar) başka bir konuya geçmedikleri sürece onlarla bir arada oturmamanızı yoksa sizin de onlar gibi olacağınızı bildirdi. Hiç kuşkusuz Allah münafıklarla inkârcıların tümünü cehennemde toplayacaktır.
Bkz. 6/68
a141. Onlar (iki yüzlülüğü tabiat haline getirmiş münafıklar) sizi gözetleyip durmaktadır. Eğer Allah tarafından size bir zafer nasip olursa “Biz sizinle beraber değil miydik?” derler. Şayet inkârcılar zafer elde ederse (bu defa da onlara) “Sizi üstün gelmeniz için (mü’minlere karşı) desteklemedik mi?” derler. Allah kıyamet gününde aranızda hükmünü verecektir. Ve yine (mü’minler imanlarının gereğini yerine getirerek üzerlerine düşeni yaptıkları taktirde) Allah inkârcıların inananlara zarar vermesine asla fırsat vermeyecektir.
a142. Şüphesiz münafıklar Allah’ı kandırmaya çalışırlar. Hâlbuki Allah onların kendi kendilerini kandırmalarına (inkâr ve nifak batağında kalmalarına fırsat veriyor). Onlar namaza kalktıkları zaman (inanmadıkları için) üşenerek kalkarlar (Müslüman gözükmek için namaz kılarak) insanlara gösteriş yaparlar Allah’ı da pek az zikrederler.
Bkz. 58/18
a143. Onlar küfür ile iman (inkârcılarla inananlar) arasında bocalayıp durmaktadır. Ne onlara ne de bunlara (ne Müslümanlara yâr olurlar ne de kefirlere). İşte böyle Allah’ın (kötü niyet ve eyleminden dolayı) sapıklıkta bıraktığı kimseye sen çıkış yolu bulamazsın.
Bkz. 2/20
a144. Ey iman edenler! Müminleri bırakıp da inkârcıları dost edinmeyin. (Bunu yaparak) Allah’a aleyhinizde olacak apaçık bir delil mi vermek istiyorsunuz?
Bkz. 3/28 4/139 5/51 57 9/23 58/22 60/1
a145. Doğrusu münafıklar cehennemin en aşağı tabakasındadır. Onlar için (orada) hiçbir yardımcı da bulamazsın.
a146. Ancak (iki yüzlülükten vaz geçerek samimi bir niyetle) tevbe edenler (hallerini düzelterek) dürüst ve erdemli yaşayanlar Allah’a sımsıkı sarılanlar ve yalnız O’na yürekten inanıp bağlananlar müstesna. Zira bunlar mü’minlerle beraberdir. Zamanı geldiğinde Allah mü’minlere çok büyük mükâfat verecektir.
a147. Eğer iman edip şükrederseniz Allah (geçmiş günahlarınızdan dolayı) ne diye sizi azaba uğratsın ki? Allah şükredenlere karşılığını hakkıyla veren ve (her şeyi) hakkıyla bilendir.
a148. Allah zulme uğrayanların dışında hiç kimsenin açıkça kötü söz söylemesini sevmez. Hiç kuşkusuz Allah (her şeyi) hakkıyla işitendir (her şeyi) hakkıyla bilendir.
a149.  Bir iyiliği açıklar ya da gizli tutarsanız veya bir kötülüğü bağışlarsanız (bilin ki) Allah da çok bağışlayandır gücü her şeye yetendir.
a150.  Allah’ı ve peygamberlerini inkâr edenler Allah ile peygamberleri arasında ayrım yapmak isterler ve “Biz (peygamberlerin) bazısına inanır bazısını da inkâr ederiz” derler ve bu ikisi arasında bir yol tutmak isterler.
a151. İşte bunlar gerçekten kâfirlerdir. Biz de kâfirler için zelil ve perişan eden bir azap hazırladık.
a152.  Allah’a ve peygamberlerine iman eden ve onlardan (peygamberlerden) hiçbirini diğerlerinden ayırmayanlara gelince; işte (Allah) onların da mükâfatlarını verecektir. Allah çok bağışlayan ve rahmeti bol olandır.
a153. Ehl-i Kitap senden kendilerine gökten bir kitap indirmeni istiyorlar. Musa’dan bundan daha büyüğünü istemişler ve “Allah’ı bize açıkça göster” demişlerdi. Bunun üzerine zulümlerinden ötürü onları yıldırım çarpmıştı. Sonra kendilerine açık deliller geldiği halde buzağıyı ilah edinmişlerdi. Onları yine de affettik. Ve Musa’ya açık bir delil (yetki) verdik. Bkz. 2/51 ve altın buzağı ile ilgili dipnot 54 92 7/148-155 171 20/88
a154.  Ve Tûr’u (Sina Dağı’nı) verdikleri sözün delili olarak tepelerine kaldırdık. Onlara: “(Şu ele geçirdiğiniz Kudüs şehrinin) kapısından (kibirle ve çalımla değil) baş eğerek (hürmet içinde tevazu ile) girin ve Cumartesi (günü çalışma) yasağını ihlal etmeyin!” diye emretmiştik ve kendilerinden de sağlam bir söz almıştık (fakat bunu da hiçe saydılar). Bkz. 2/65 4/47 7/163 166 ve dipnotu 16/124
a155. Verdikleri sağlam sözü bozmaları Allah’ın âyetlerini inkâr etmeleri nebileri sebepsiz yere öldürmeleri ve “Kalplerimiz kılıfla kaplıdır (bize yapılan davet boşunadır)” demelerinden dolayı (onlara türlü belalar verdik ve onları lanetledik). Hayır (onların kalpleri kılıfla kaplı değil) inkârları (ve kötü niyetleri) sebebiyle Allah kalplerini mühürlemiştir. Artık (onlar) pek azı dışında iman etmezler. Bkz. 5/13
a156. (Kalplerinin mühürlenmesinin bir sebebi de İsa’yı) inkârları ve Meryem’e (ağza alınmayacak) büyük ve çirkin iftirada bulunmalarıdır.
a157. (Diğer bir sebebi ise:) “Biz Allah’ın resulü (olduğunu iddia eden) Meryemoğlu İsa Mesihi öldürdük!” diye böbürlenmeleridir. Aslında onu ne öldürdüler ne de çarmıha gerdiler sadece onlara öyle (olmuş gibi) göründü ve o konuda farklı görüşler ileri sürenler de gerçekten şaşkındılar onunla ilgili (gerçek) bir bilgileri yoktu ve sadece bir zanna uymuşlardı. Kesin olan şu ki onu öldürmediler.
a158. Doğrusu Allah onu (İsa’yı) kendi katına yüceltti. Allah mutlak galiptir yegâne hüküm ve hikmet sahibidir. Bkz. 2/88 3/49 55 19/30 41/5
a159. Nitekim kitap ehlinden hiç kimse yoktur ki; ölümünden önce (can boğaza geldiğinde) bu gerçeği tasdik etmiş olmasın. Kıyamet günü o (İsa) onlar aleyhine tanık olacaktır.
a160. Yahudilerin yaptıkları zulüm ve birçok kimseyi Allah yolundan saptırmalarından dolayı kendilerine (bir zamanlar) helal kılınmış olan birçok temiz ve hoş nimeti yasakladık. Bkz. 6/146
a161. Yasaklanmış olduğu halde faiz almalarından ve halkın mallarını haksız yere yemelerinden ötürü (böyle yaptık). İçlerinden kâfir kalanlara da acı bir azap hazırladık. Bkz. 2/62 275 3/93 6/146 ve dipnotu.
a162. Fakat onlardan gerçek ilim sahipleri ve (sana) inanan mü’minler; hem sana indirilen (Kur’an ayetlerin)e ve hem de senden önce indirilen vahiylere inanırlar. (Evet) namazı ikame edenler zekâtı verenler ve Allah’a ve âhiret gününe inananlar var ya; işte onlara pek yakında büyük bir mükâfat vereceğiz.
a163. Nuh’a ondan sonra gelen nebîlere İbrahim’e İsmail’e İshak’a Yakup’a ve torunlarına (sonraki nesillere) İsa’ya Eyyub’e Yunus’a Harun’a ve Süleyman’a vahyettiğimiz gibi şüphesiz sana da vahyettik. Davud’a da Zebur’u verdik.
a164.  Daha önce kıssalarını sana anlattığımız bir kısım resuller ve sana anlatmadığımız daha (nice) resuller gönderdik. Allah Musa ile doğrudan konuşmuştur. Bkz. 7/144 40/78
a165.  (Bütün bu) resulleri rahmetimizin müjdecileri ve azabımızın habercileri olarak gönderdik ki resullerden sonra insanın Allah karşısında bir mazereti kalmasın. Allah gerçekten güçlüdür hüküm ve hikmet sahibidir.
a166.  Fakat Allah sana indirdiği (Kur’an) ile şahitlik eder ki onu kendi (ezelî) ilmiyle indirmiştir. Melekler de şahitlik ederler. Şahit olarak Allah yeter.
a167. Şüphesiz inkâr edip (insanları) Allah yolundan alıkoyanlar büyük bir sapıklığa dalmışlardır.
Bkz. 47/1 32
a168. İnkâr edip zulme sapanlar var ya Allah onları affetmeyecek ve onlara doğru bir yol göstermeyecektir.
Bkz. 47/34
a169.  Onları (yaptıkları yüzünden) ancak cehennemin yoluna iletecek ve onlar orada ebedî olarak kalacaklardır. Bu ise Allah’a çok kolaydır.
a170. Ey insanlar! Şüphesiz Resûl size Rabbinizden hakikati (Kur’an’ı) getirdi. Öyleyse iman etmeniz sizin için hayırlıdır. Eğer inkâra saparsanız biliniz ki göklerde ve yerde olanların tümü Allah’ındır (O’nun sizin imanınıza ihtiyacı yoktur). Allah (her şeyi) hakkıyla bilendir mutlak hüküm ve hikmet sahibidir.
a171. Ey Kitap Ehli (Hıristiyanlar)! Dininiz konusunda aşırı gitmeyin! Allah hakkında gerçek olandan başkasını söylemeyin! Meryemoğlu İsa Mesih sadece Allah’ın Resulü O’nun Meryem’e ulaştırdığı vaadi ve O’nun yarattığı bir ruhtur/candır. O halde Allah’a ve O’nun resullerine iman ediniz (Allah) “üçtür” demeyiniz ve kendi iyiliğiniz için bundan vazgeçiniz. Allah ancak tek bir ilahtır. Çocuk edinmek O’nun şanına yüceliğine yakışmaz. Çünkü göklerde ve yerde ne varsa hepsi zaten O’nundur. (Öyleyse bir tek Allah’a inanın ve güvenin) Zira vekil olarak Allah yeter.
Bkz. 1/4 2/116 3/45 59 5/75 9/31 19/88-89 21/91 43/59 66/12 109/6
a172. (Oysa İsa) Mesih de (Allah’a) en yakın olan melekler de Allah’a kul olmaktan asla çekinmezler. Kim O’na kulluk etmekten kaçınır ve büyüklük taslarsa bilsin ki O onların hepsini huzurunda toplayacaktır.
a173.  (Allah) iman edip doğru ve yararlı işler yapanlara mükâfatlarını eksiksiz olarak verecek ve (hatta) lütfundan çok daha fazlasını bağışlayacaktır. Allah’a kulluk etmekten çekinenlere ve büyüklük taslayanlara gelince; (Allah) onları elem dolu bir azaba uğratacaktır. Ve işte o zaman zalimler kendilerini Allah’a karşı koruyabilecek ne bir dost bulabilecekler ne de bir yardımcı!
a174. Ey insanlar! Rabbinizden size hakikatin delili geldi ve Biz size her şeyi aydınlatıcı bir nur (olarak Kur’an’ı) indirdik.
a175. Allah kendisine iman edip (Kur’an’a) sımsıkı sarılanları tarafından bir rahmet ve geniş bir nimet içine yerleştirecek ve onları kendisine ulaştıran doğru yola iletecektir.
a176.  (Ey Resûl! Miras konusunda) sana soruyorlar/danışıyorlar. De ki: “Allah size eşsiz ve çocuksuz olan kişinin mirası hakkında şu hükmü açıklıyor: Ölen erkeğin çocuğu olmayıp bir kız kardeşi varsa bıraktığı mirasın yarısı kız kardeşinindir. Fakat (ölen kişi) çocuğu olmayan kız kardeşse erkek kız kardeşinin mirasının tamamını alır. Vârisler iki kız kardeş ise bırakılanın üçte ikisi onlarındır. Kardeşler erkeklerden ve kadınlardan oluşuyorsa erkeğe kadının iki katı kadar pay verilir.” İşte Allah (adaletten) ayrılıp sapmayasınız diye size hükümlerini böyle (ayrıntılı olarak) açıklıyor. (Unutmayın ki) Allah her şeyi hakkıyla bilendir.
Bkz. 4/11
,
a1. Ey iman edenler! Anlaşmalarınıza sadık kalın! Size haram kılındığı bildirilenlerin dışında davarların (deve sığır koyun vb. gibi büyük ve küçükbaş hayvanların) eti size helal kılınmıştır. Yalnız (hac veya umrede) ihramlı iken avlanmanız helal değildir. Şüphesiz Allah dilediği şekilde hükmeder.
a2. Ey iman edenler! Allah’ın (ibadet için) koyduğu sembollere (savaşmanın yasak olduğu haram) ay’a süslenmiş kurbanlıklara ve Rablerinin lütuf ve rızasını isteyerek Mescid-i Haram’a yönelenlere karşı saygısızlık etmeyin! (Hac farizasını bitirip) ihramdan çıktıktan sonra avlanabilirsiniz. (Daha önce) sizi Mescid-i Haram’dan alıkoyanlara karşı öfkeniz saldırganlık yapmanıza yol açmasın! İyilikte ve fenalıklardan sakınmada birbirinizle yardımlaşın; günah işlemek ve düşmanlıkları körüklemek amacıyla yardımlaşmayın! Allah’a karşı gelmekten sakının! Çünkü Allah’ın azabı çok şiddetlidir.
Bkz. 2/196
a3.  Ölmüş hayvan kan domuz eti Allah’tan başkası adına kesilen (kurban edilen) boğulmuş darbe sonucu ölmüş yüksekten düşerek canı çıkmış boynuzlanarak ölmüş ve yırtıcı hayvan tarafından parçalanmış hayvanlar ile dikili taşlar üzerinde boğazlanan hayvanlar ve ayrıca fal oklarıyla kısmet aramanız (kumar yoluyla size dağıtılan et ve yiyecek) de size haram kılındı. İşte bunları yapmak (doğru) yoldan çıkıştır. Artık bugün inkârcılar dininizi söndürmekten ümitlerini kestiler. Öyleyse onlardan korkmayın bana karşı gelmekten sakının. İşte bugün sizin dininizi kemale erdirdim ve üzerinizdeki nimetimi tamamladım. Sizin için din olarak İslâm’ı beğendim/seçtim. Kim günaha meyletmeksizin açlıktan bunalıp çaresiz kalırsa haram olan etlerden yiyebilir. Çünkü Allah çok bağışlayandır çok merhamet edendir.
Bkz. 2/173 7/157
a4.  (Ey Resûl! Mü’minler) sana kendilerine neyin helal kılındığını soruyorlar. De ki: “Bütün temiz şeyler size helal kılınmıştır.” Allah’ın size bahşettiği bilgi (ve yetenek sayesinde) eğitip yetiştirdiğiniz (köpek tazı atmaca ve benzeri) avcı hayvanların (sizin için) yakaladıklarından üzerlerine Allah’ın adını anarak yiyin. Allah’a karşı sorumluluk bilinciyle yaşayın. Şüphesiz ki Allah hesabı çabuk görendir.
a5. Bugün size temiz olan yiyecekler helal kılındı. Kendilerine kitap verilenlerin yiyecekleri size helaldir ve sizin yiyecekleriniz de onlara helaldir. İffetli mü’min kadınlar ile sizden önce kendilerine kitap verilmiş olan iffetli hanımlar mehirlerini verdiğiniz takdirde; iffetlerini korumanız zinadan uzak durmanız ve gizli dost edinmemeniz şartıyla size helaldir. Her kim iman etmeyi reddederek Allah’ın yasalarını inkâr ederse bütün yaptıkları boşa gidecektir ve o kimse âhirette hüsrana uğrayanlardan olacaktır.
a6. Ey iman edenler! Namaza kalkacağınız zaman yüzlerinizi dirseklere kadar ellerinizi yıkayın ve başlarınızı meshedip her iki topuğa kadar da ayaklarınızı yıkayın/meshedin. Eğer cünüp iseniz iyice (tepeden tırnağa) yıkanarak temizlenin. Hasta olursanız veya yolculukta bulunursanız ya da abdest bozmaktan (def-i hacetten) gelir veya kadınlara dokunur (cinsel ilişkide bulunur) da su bulamazsanız o zaman temiz bir toprakla teyemmüm edin yüzünüzü ve ellerinizi onunla meshedin. Allah (bu emirleri vermekle) size herhangi bir güçlük çıkarmak istemez. Ancak şükredesiniz diye sizi (maddi ve manevi kirlerden) temizlemek ve size vermiş olduğu (iman sağlık ve güzellik gibi) nimetlerini tamamlamak ister.
a7.  Allah’ın üzerinizdeki (İslam) nimetini ve O’na verdiğiniz sözü daima hatırlayın! Hani o zaman “işittik ve itaat ettik” demiştiniz. O halde Allah’a verdiğiniz söz konusunda duyarlı ve bilinçli olun. Şüphesiz Allah kalplerin içindeki (bütün gizli niyet ve düşünce)leri hakkıyla bilendir.
Bkz. 7/172 ve dipnotu 57/8
a8.  Ey iman edenler! Allah için hakkı/adaleti ayakta tutun ve adaletle şahitlik eden kimseler olun! Bir topluluğa karşı duyduğunuz kin (kırgınlık ve kızgınlık) sakın sizi adaletsizliğe sürüklemesin! (Siz her zaman herkese karşı) adil davranın! Bu (davranışınız) Allah’a karşı sorumluluk bilinciyle yaşamanın tâ kendisidir. Allah’a karşı gelmekten sakının! Şüphe yok ki Allah bütün yaptıklarınızdan haberdardır.
Bkz. 4/135
a9.  Allah iman edip de doğru ve yararlı işler yapanlara söz vermiştir. Onlar için bağışlanma ve büyük bir ödül (cennet) vardır.
a10. (Hakkı) inkâr edip âyetlerimizi ciddiye almayanlara gelince işte onlar da cehennem halkı olacaklardır.
Bkz. 5/86
a11.  Ey iman edenler! Allah’ın size bahşettiği (şu) nimeti hatırlayın! Hani (siz zayıf ve çaresiz durumdayken düşman) bir topluluk size el uzatmaya yeltenmişti de Allah onların ellerini sizden çekmişti. (Allah’ın desteğini almaya devam etmek istiyorsanız) Allah’a karşı gelmekten sakının ve O’nun istediği şekilde hayatınıza devam edin). Mü’minler yalnız Allah’a güvensinler.
a12. Andolsun ki Allah İsrailoğullarından (Kenan diyarına göndermek için) on iki temsilci (önder) seçmiş ve onlardan şöyle söz almıştı: “Gerçek şu ki; “Ben (tüm desteğimle zalimlere karşı) sizinle beraber olacağım. Andolsun ki eğer namazı kılar zekâtı verirseniz resullerime inanır (ve itaat ederseniz) onları destekler ve Allah’a güzel bir borç verirseniz (Allah yolunda harcama yaparsanız) elbette sizin kötülüklerinizi örterim ve Andolsun sizi altından ırmaklar akan cennetlere koyarım. Ama bundan sonra sizden kim (doğru yolu bulmuşken) inkâr ederse mutlaka o dosdoğru yoldan saparak (kendine yazık etmiş olur).”
Bkz. 2/245 5/20-25 57/18 73/20
a13. (Buna rağmen o günün Yahudileri) verdikleri sözlerden caydıkları için onları (rahmetimizden mahrum ederek) lanetledik ve (hakikati idrak etme melekelerini körelterek) kalplerini katılaştırdık. Onlar ki kelimelerin anlamlarını (Tevrat’ı) tahrif ederler kendilerine öğütlenen şeyden pay çıkarmayı da unuttular. Pek azı dışında onlardan sürekli ihanet görürsün. Yine de Sen onları bağışla (kaba ve kırıcı olma) yaptıkları (densizliklere) aldırış etme (sabret ve güzellikten yana ol)! Çünkü Allah iyi davrananları ve iyi yapanları sever.
Bkz. 2/104 4/46 ve dipnotlar.
a14. (Bunun gibi) “Biz Nasarayız/Hristiyan’ız” diyenlerden de (peygamberlerine ve kitaplarına inanıp itaat edeceklerine dair) sağlam söz almıştık. Ama onlar da kendilerine öğretilen hakikatlerden pay almayı/nasiplenmeyi unuttular. Bu yüzden Biz de aralarına (tâ) kıyamete kadar sürecek olan bir kin ve düşmanlık soktuk. Yakında (Mahşer günü) Allah yaptıklarını (sanata dönüştürdükleri dini tahrif etmeyi) onlara haber verecektir!
a15. Ey Ehli Kitap! Kitaptan (Tevrat ve İncil’den) gizlemekte olduğunuz birçok şeyi size açıkça bildiren ve birçoğunu da (gerekli görmediği için yüzünüze vurmayıp) affeden Resulümüz gelmiştir. İşte size Allah’tan bir nûr ve hakikatleri açıklayan bir kitap (Kur’an) gelmiştir.
a16. Allah rızasını kazanmak isteyenleri bu kitap sayesinde barış esenlik ve kurtuluş yollarına ulaştıracaktır. Onları kendi izni ve iradesiyle (dalalet ve cehalet) karanlıklarından (kurtarıp) aydınlığa çıkaracak (ve sonu cennet olan) dosdoğru yola iletecektir. Bkz. 2/2 3/103 6/155 10/57 14/1
a17. Şüphe yok ki “Meryem oğlu Mesih Allah’tır!” diyenler (şirke girip) kâfir olmuşlardır. De ki: “Eğer Allah Meryemoğlu İsa’yı onun annesini ve yeryüzündeki herkesi yok etmek istese O’na kim engel olabilir? Zira göklerin yerin ve onlar arasında bulunan her şeyin hükümranlığı Allah’a aittir. O dilediğini (dilediği şekilde) yaratır. Çünkü O’nun gücü her şeye yeter!” Bkz. 2/116 ve dipnotu; 5/72 73; 9/30; 16/57
a18. Yahudi ve Hristiyanlar: “Biz Allah’ın çocukları ve sevgili kullarıyız” dediler. De ki: (madem Allah’ın çocuklarısınız) “O halde ne diye günahlarınızdan ötürü (Allah) sizi cezalandırıyor? Hayır siz de O’nun yarattıklarından birer beşersiniz. O kullarından (niyet ve eylemlerine göre) dilediğini bağışlar dilediğini cezalandırır. Göklerin yerin ve bunların arasındakilerin tümünün mülkü Allah’ındır. (Sonunda) dönüş ancak O’nadır.”
a19. Ey kitap ehli! Resullerin arası kesildiği bir sırada “Bize müjdeleyici ve uyarıcı bir resûl gelmedi” demeyesiniz diye işte size hakikatleri beyan eden müjdeleyici ve uyarıcı resulümüz gelmiştir. Allah her şeye kâdirdir.
a20.  Bir zamanlar Musa kavmine şöyle demişti: “Ey kavmim! Allah’ın size geçmişte lütfettiği nimetini hatırlayın! Zira O içinizden nebîler çıkarmış sizi (özellikle Yusuf nebi zamanında) yöneticiler ve hükümdarlar yapmış ve dünyada başka hiçbir topluma vermediği nimetleri size vermişti.”
a21. (O halde) “Ey kavmim! Allah’ın size (vatan olmak üzere) nasip ettiği (Filistin diyarındaki) kutsal topraklara girin ama sakın geri dönmeyin yoksa kaybedenlerden olursunuz!”
a22.  Onlar “Ey Musa! Orada zorba bir millet vardır onlar oradan çıkmadıkça biz oraya girmeyeceğiz. Eğer çıkarlarsa o zaman gireriz” demişlerdi.
a23. (Bunun üzerine) Allah’ın nimetine mazhar olan ve sorumluluk bilinciyle yaşayanlardan iki kişi şöyle dedi: “Onların üzerine (yürüyün. Şehre) kapıdan girin! Oraya girerseniz muhakkak ki galip gelirsiniz! Ve eğer gerçekten inanıyorsanız Allah’a güvenmelisiniz!”
a24.  İsrailoğulları şöyle dediler: “Ey Musa o zalimler orada bulundukça hiçbir zaman oraya girmeyeceğiz. Artık sen ve Rabbin gidin savaşın. Biz burada oturup bekleyeceğiz.”
a25.  Musa: “Ya Rabbi ben kendimden ve kardeşim (Harun’dan) başkasına söz geçiremiyorum. O halde şu fasık kavimle yollarımızı ayır ya Râb!” diye yalvardı.
a26. Allah: “Öyleyse bu (topraklara girmek) onlara kırk yıl boyunca yasaklanmıştır. Bu süre içinde yeryüzünde sersem sersem (aptalca) dolaşıp dursunlar. Sen artık bu fâsıklar topluluğu için üzülme!” buyurdu.
a27. (Ey Muhammed!) Onlara Âdem’in iki oğlunun gerçeğe dayalı hikâyesini anlat. Hani ikisi birer kurban sunmuşlardı da birinin (Habil’in) kurbanı kabul edilmiş diğerininki kabul edilmemişti. Kurbanı kabul edilmeyen (Kabil) kardeşine: “Yemin ederim ki seni öldüreceğim” deyince diğeri (Habil): “Allah ancak kendisine karşı sakınanlardan (kurbanı) kabul eder” demişti.
a28.  “Eğer beni öldürmek üzere elini bana kaldırırsan (kendimi savunmaya çalışırım ama) ben seni öldürmek için (asla) elimi sana kaldırmam. Çünkü ben âlemlerin Rabbi olan Allah’a karşı yanlış yapmaktan korkarım.”
a29.  “(Beni öldürürsen) dilerim ki hem benim günahlarımı hem de kendi günahlarını yüklenesin de cehennem halkından olasın. Zalimlerin cezası işte budur” (dedi).
a30.  Sonunda nefsi onu kardeşini öldürmeye sevk etti de onu öldürdü. Böylece hüsrana uğrayanlardan oldu.
a31.  Sonra Allah ona kardeşinin ölmüş cesedini nasıl gömeceğini göstermek için (Kabil’e) toprağı eşeleyen bir karga gönderdi. “Yazıklar olsun bana! Şu karga kadar olup da kardeşimin cesedini gömemiyor muyum?” dedi ve böylece o artık pişman olmuştu (ama iş işten geçmişti).
a32. İşte bu yüzdendir ki İsrailoğullarına (Tevrat’ta) şöyle bildirmiştik: “Kim bir kişiyi başka bir cana ya da yeryüzünde fesat çıkarmasına karşılık olmaksızın (haksız yere) öldürürse bütün insanları öldürmüş gibi olur. Kim de bir adamın hayatını kurtarırsa bütün insanları kurtarmış gibi olur.” Andolsun ki; resullerimiz onlara apaçık delillerle geldiler. Sonra onlardan birçoğu bu âyet ve mucizeler geldikten sonra yine de yeryüzünde fesat çıkarmaya ve azgınlık etmeye devam ettiler.
Bkz. 2/178 4/92
a33. Allah’a ve Resulüne (dolaysıyla inananlara) savaş açanların ve (terör gasp adam kaçırma ırza tecavüz gibi fiillerle) yeryüzünde bozgunculuk/anarşi çıkarmaya çalışanların cezası; ancak öldürülmeleri yahut asılmaları veya dönekliklerinden (ve karşı çıkmalarından) dolayı yetkilerinin işlerinin ve gezip dolaşma özgürlüklerinin ellerinden alınması (hapsedilmesi) yahut bulundukları yerden (yurtlarından) sürülmeleridir. Bu (cezalar) dünyada onlar için bir rezilliktir. Ahirette de onlara büyük bir azap vardır.
Bkz. 7/124 ve dipnotu 20/71 26/49 42/42
a34. Ancak onları ele geçirmenizden önce (pişmanlık duyup) tevbe eden (ve kendiliklerinden teslim olan)lar bunun dışındadır. Artık Allah’ın çok bağışlayıcı çok merhamet edici olduğunu bilin.
Bkz. 25/68-71
a35.  Ey inananlar! Allah’a karşı gelmekten sakının ve O nasıl istiyorsa öyle yaşayın! O’na (güzel ve faydalı çalışmalar sergileyerek) daha yakın olmaya çalışın (hoşnutluğunu kazanmak için sebepler bulun (vesileler arayın). O’nun yolunda gayret gösterin ki (dünyada ve ahirette) kurtuluşa eresiniz.
a36. İnkârcılar yeryüzünde ne varsa hepsine hatta bir misli fazlasına sahip olsalar da kıyamet gününün azabından kurtulmak için tamamını fidye olarak verecek olsalar onlardan yine kabul edilmez. Onlara çok acıklı bir azap vardır.
Bkz. 39/47
a37.  Onlar orada ateşten çıkmak/kurtulmak isterler fakat çıkamazlar/kurtulamazlar. Onlar için devamlı bir azap vardır.
a38.  Erkek hırsız ve kadın hırsızın yaptıklarından ötürü Allah tarafından ibret verici bir ceza olarak (şartların oluşmasından sonra) yetkilerini ellerinden alın (ve işlerine son verin). Allah mutlak galiptir yegâne hüküm ve hikmet sahibidir.
a39. Her kim de işlediği (hırsızlık) zulmünün arkasından tevbe edip durumunu düzeltirse kuşkusuz Allah onun tevbesini kabul eder. Şüphesiz Allah çok bağışlayandır çok merhamet edendir.
a40.  Bilmez misin ki göklerin ve yerin mülkü Allah’a aittir. O kullarından (niyet ve eylemlerine göre) dilediğine azap eder dilediğini bağışlar. Allah her şeye gücü yetendir.
a41. Ey Resul! Kalpleri iman etmediği halde (sırf sizi kandırmak için) ağızlarıyla “biz de inandık” diyen (münafık)larla (Yahudilerden oluşmuş) küfür yarışçıları seni üzmesin! O Yahudilerden sürekli yalan dinlerler ve senin yanına yaklaşmayan diğer bir kavmin sözlerine kulak kabartırlar. Onlar kitaptaki kelimelerin yerlerini ve anlamlarını (kasten) değiştirirler. “Size şu hüküm verilirse alın o verilmezse uzak durun” diye tembih ederler. Allah (kötü niyet ve eylemlerinden dolayı) kimin düştüğü sapıklıkta kalmasını isterse artık sen onu (kurtulması için) Allah’ın elinden alamazsın. (Kendileri istemediği için) Allah da onların kalplerini temizlemek istememiştir. Dünyada onlar için bir zillet ahirette ise büyük bir azap vardır.
a42. Onlar yalanı çok dinleyen haramı çok yiyenlerdir. Eğer sana gelirlerse ister aralarında hüküm ver ister onlardan yüz çevir. Onlardan yüz çevirecek olursan sana asla hiçbir zarar veremezler. Ama eğer hükmedecek olursan aralarında adaletle hükmet. Çünkü Allah âdil davrananları sever.
a43. İçinde Allah’ın hükümleri bulunan Tevrat yanlarında iken nasıl oluyor da senin hakemliğine başvuruyorlar? Daha sonra da verilen hükümden yüz çeviriyorlar. Aslında onlar hiçbir şeye inanmış değillerdir.
a44. Gerçek şu ki; içinde hidayet ve (aydınlatıcı) nur bulunan Tevrat’ı Biz indirdik. (Musa’dan sonra) kendilerini Allah’a teslim etmiş (olan) nebiler Yahudilere onunla hükmederlerdi. Ayrıca Allah dostları ve ilim adamları (hahamlar) da Allah’ın kitabını korumaya memur edilmeleri ve üzerine şahit olmaları itibarıyla onunla hüküm verirlerdi. Artık (Ey İsrailoğulları) insanlardan değil Ben(im azabım)dan korkun ve benim ayetlerimi (servet makam şöhret gibi) önemsiz menfaatler karşılığında değiştirmeyin! Kim Allah’ın indirdiği hükümlerle hükmetmezse onlar inkârcıların ta kendileridir.
a45. Biz (Tevrat’ta onlara şöyle) yazmıştık: “Cana can göze göz buruna burun kulağa kulak dişe diş. Yaralar da kısastır (her yaralama misli ile cezalandırılır). Kim bu hakkından vazgeçerse o da kendi günahlarına kefaret olur (bu bağışlama günahlarını örter). Kim Allah’ın indirdiği ile hükmetmezse işte onlar zalimlerin ta kendileridir.
a46. Kendinden önce gelen Tevrat’ı doğrulayıcı olarak nebilerin izleri üzerinde Meryem oğlu İsa’yı gönderdik. Biz ona Allah’a karşı sorumluluk bilinciyle yaşayanlara bir rehber ve bir öğüt olarak Tevrat’tan (o güne) kalanı tasdik eden içinde rehberlik ve aydınlık bulunan İncil’i verdik.
a47. O halde İncil’e inananlar da Allah’ın onda indirdiğiyle hükmetsin. Kim Allah’ın indirdiğiyle hükmetmezse işte onlar yoldan çıkmış günahkârların tâ kendileridir.
a48.  Sana da (Ey resul!) senden önceki (İlahi) kitap(ların asılların)ı tasdik edici ve onlara gözcü/koruyucu olmak üzere Hakk olan Kitab’ı (Kur’an’ı) indirdik. O halde (seni hakem seçtikleri taktirde) sen de Allah’ın indirdiği ile aralarında hükmet! Gerçek olan sana gelmişken onların heveslerine uyma! Her biriniz için bir şeriat bir yol tayin ettik. Eğer Allah dileseydi sizi bir tek ümmet yapardı fakat verdiği (farklı eğilimler imkânlar yetenekler) sizi denemesi içindir. O halde hayır işlerinde yarışın! Hepinizin dönüşü Allah’adır. O hakkında ayrılığa düştüğünüz (ihtilaf konusu yaptığınız) şeyleri size bildirecektir.
a49. (Ey Resul!) Aralarında Allah’ın indirdiğiyle hükmet! Onların arzu ve heveslerine uyma! Allah’ın sana indirdiğinin bir kısmında seni şaşırtmalarından sakın! Eğer yüz çevirirlerse bilmiş ol ki Allah bir kısım günahları nedeniyle onlara bir musibeti (fitneyi) tattırmak istiyor. Şüphe yok ki insanların çoğu (dini kendi arzularına uydurmalarından dolayı) ilâhî sınırları aşmışlardır.
Bkz. 2/256
a50.  Yoksa onlar (İslâm öncesi) cahiliye idaresini mi arıyorlar? Gerçeği görebilen bir toplum için Allah’tan daha güzel hüküm veren kim vardır?
a51. Ey inananlar! Yahudileri ve Hıristiyanları dost (sırdaş) edinmeyin. Zira onlar birbirlerinin dostlarıdırlar. İçinizden onları dost tutanlar onlardandır. Şüphesiz ki Allah zalimler topluluğunu (istemedikleri için) doğru yola eriştirmez.
Bkz. 3/28 4/139 144 5/57 9/23 19/81 29/25 58/22 60/1
a52. (Bu ilahi uyarıya rağmen) kalplerinde (şüphe ve korku gibi) hastalık bulunan (münafık)ların: “Başımıza bir bela gelmesinden korkuyoruz” diyerek (inkârcılara şirin gözükmek için) onların arasında dolanıp durduklarını görürsün. Ancak Allah (kendisine güvenen mü’minlere) zafer ihsan edecek ya da kendi tarafından (münafıkların maskelerini düşürme gibi) bir başka durum ortaya çıkaracaktır. İşte o zaman onlar içlerinde gizledikleri (şüphe ve korku) için büyük bir pişmanlık duyacaklardır.
a53. (Münafıkların foyası açığa çıkınca onurlu ve şuurlu) mü’minler birbirlerine (şöyle diyecekler:) “Sizinle beraber olduklarına bütün güçleriyle Allah’a yemin edenler bunlar mıdır?” Onların bütün yaptıkları boşa gitti ve böylece onlar hüsrana uğrayan kimseler oldular.
a54.  Ey inananlar! Sizden kim dininden dönerse Allah (onların yerine) kendisinin onları onların da kendisini sevdiği müminlere karşı alçak gönüllü kâfirlere karşı sert ve onurlu bir toplum getirir ki onlar Allah yolunda gayret gösterirler (bu uğurda) hiç kimsenin yermesinden ve kınamasından çekinmezler. Bu Allah’ın bağışıdır/lütfudur onu dileyene verir. Allah lütfu geniş olandır O (her şeyi) hakkıyla bilendir.
Bkz. 4/133 6/89 14/19-20 47/38 48/29 58/21-22
a55. (Ey inananlar!) Sizin gerçek dostunuz ve yardımcınız ancak Allah’tır ve O’nun Resulüdür bir de Allah’ın emirlerine boyun eğerek namazı ikame eden ve zekâtı veren mü’minlerdir.
a56. Kim Allah’ı Resul’ünü ve mü’minleri dost edinirse (bilsin ki) Allah’tan yana olanlar üstün geleceklerdir.
a57.   Ey inananlar! Sakın sizden önce kendilerine kitap verilmiş olanlardan ve inkârcılardan dininizi alaya alanları eğlence konusu yapanları dost edinmeyin! Eğer gerçekten inanıyorsanız Allah’ın emirlerine uygun yaşayın!
Bkz. 3/28 4/139 144 5/51 9/23 19/81 29/25 58/22 60/1
a58. (Ezanla) siz birbirinizi namaza çağırdığınız zaman onu alay ve eğlenceye alırlar. Bu onların akılsız bir topluluk olmasındandır.
a59. (Ey Resul! Yahudilere ve Hıristiyanlara) şöyle de: “Ey Ehl-i Kitap! Biz yalnızca Allah’a bize indirilene ve bizden önce indirilen(ler)e inandığımız için mi bizden hoşlanmıyorsunuz? Sizin çoğunuz yoldan çıkmış kimselersiniz.”
Bkz.7/126 9/74 85/8
a60. De ki: “Allah katında yeri bundan daha kötü olanı size haber vereyim mi? Onlar Allah’ın kendilerine lanet ettiği gazabına uğrattığı ve şeytani güçlere taptıkları için Allah’ın maymun ve domuz haline getirdikleridir.” İşte onlar makamı en kötü olanlar ve doğru yoldan en fazla sapanlardır!
Bkz. 2/65 4/47 4/154 7/163 166
a61. (Münafıklar) size geldiklerinde “inandık” derler. Oysa onlar (yanınıza) inkârcı olarak girmişler ve yine inkârcı olarak çıkmışlardır. Allah onların neleri gizlediklerini çok iyi bilendir.
a62. Onlardan birçoğunun günah işlemekte düşmanlık etmekte ve ve haram yemekte birbirleriyle yarıştıklarını görürsün. Yaptıkları şey ne kadar kötüdür!
a63. (Peki) başlarındaki din âlimlerinin ve hahamların onları günahkârca söz söylemekten ve haram yemekten alıkoymaları gerekmez miydi? Yaptıkları şey ne kötüdür!
a64. Yahudiler: “Allah’ın eli sıkıdır (rızık vermede Allah cimridir)” dediler. Sıkı olan onların elidir. Bu iddialarından dolayı (Allah tarafından) lanetlenmişlerdir. Aksine O’nun (rahmet) elleri sonuna kadar açıktır. O (lütfunu) dilediği gibi dağıtır. Ama (Ey resul!) Rabbin tarafından sana indirilen her şey onların çoğunun azgınlığını ve küfrünü artıracaktır. Biz (yaptıkları yüzünden) onların arasına kıyamet gününe kadar (sürecek) düşmanlık ve kin bıraktık. Her ne zaman savaş için bir ateş yakmışlarsa Allah onu söndürmüştür. Onlar yeryüzünde bozgunculuk çıkarmaya çalışırlar. Allah ise bozguncuları sevmez.
a65. Eğer Ehl-i Kitap (gerçekten) iman edip (Allah’a karşı gelmekten fitne ve fesat çıkarmaktan) sakınsalardı elbette kötülüklerini örter ve onları nimetlerle donatılmış cennetlere koyardık.
Bkz. 2/61 3/112 4/53-54 14/34 17/82 41/44
a66. Ve eğer onlar Tevrat’ı İncil’i ve onlara Rableri tarafından indirilmiş olanı (Kur’an-ı) dosdoğru uygulasalardı gökyüzünün ve yerin tüm nimetlerinden yararlanırlardı. İçlerinde tutumlu (ılımlı) bir topluluk vardır ama onların çoğunun yaptıkları şeyler pek çirkindir.
a67.  Ey resul! Rabbinden sana indirileni (olduğu gibi) tebliğ et. Eğer bunu yapmazsan O’nun risaletini (sana gönderdiğini) tebliğ etmemiş olursun. (Görevini yaparsan) Allah seni (inanmayan) insanlardan (gelecek tehlikelere karşı) koruyacaktır. Doğrusu Allah inkârcılar topluluğunu (istemedikleri için zorla) doğru yola iletmez.
a68. De ki: Ey Ehl-i Kitab! Tevrat’ı İncil’i ve Rabbinizden size indirilen (Kur’an’)ı dosdoğru tatbik etmedikçe asla sağlam bir temele dayanmış olamazsınız. (Ey Resul!) Rabbinden sana indirilen (şu ayetler) onlardan çoğunun azgınlığını ve küfrünü artıracaktır. Öyleyse o inkârcılar toplumu için üzülme!
a69. İman edenler ile Yahudiler Sabiîler ve Hıristiyanlardan Allah’a ve ahiret gününe (gerçekten) inanıp iyi amel işleyenler üzerine asla bir korku yoktur. Onlar üzülecek de değillerdir.
Bkz. 2/62 ve dipnotu 22/17
a70. Andolsun ki İsrailoğullarından sağlam söz almıştık ve kendilerine resuller göndermiştik. Ama ne zaman onlara bir resul canlarının hoşlanmadığı bir hükümle geldiyse kimini yalanladılar kimini de öldürdüler.
Bkz. 5/13 ve dip notu.
a71. (Bu cinayetleri işleyerek) kendi başlarına bir fitne (bir bela ve musibet) gelmeyeceğini sandılar da körleştiler sağırlaştılar. Sonra Allah kendilerine tevbe nasip etti. Sonra yine içlerinden birçoğu körleşti ve sağırlaştı. Allah yaptıklarını hakkıyla görmektedir.
a72.   Gerçekten “Allah Meryem oğlu Mesih’tir” diyenler hakikati inkâr etmişlerdir. Hâlbuki o Mesih demiştir ki: “Ey İsrailoğulları! (Yalnızca) hem benim Rabbim hem de sizin Rabbiniz olan Allah’a kulluk edin! Unutmayın ki kim Allah’tan başka bir varlığa ilahlık yakıştırırsa Allah onu cennetten mahrum edecek ve böylelerinin varış yeri cehennem olacaktır. Ve o gün hiç kimse zalimlere yardım edemeyecektir.”
Bkz. 2/116 ve dipnotu 5/17 9/30 16/57
a73. Gerçekten Allah’tan başka hiçbir ilah olmadığını gördükleri halde “Bakın Allah üçlünün (üç ilahtan) üçüncüsüdür” diyenler hakikati inkâr etmişlerdir. Ve onlar bu iddialarından vazgeçmedikçe hakikati inkâr eden bu gibilerin başına şiddetli bir azap gelecektir.
a74. (Allah üçtür diyenler) pişmanlık içinde Allah’a yönelip O’dan af dilemeyecekler mi? Hâlbuki Allah çok bağışlayandır çok merhamet edendir.
a75. Meryem oğlu Mesih (İsa) sadece bir resuldür. Şüphesiz ki ondan önce de resuller gelip geçmiştir. Annesi de çok doğru bir kadındı. İkisi de (diğer insanlar gibi) yemek yerlerdi. Bak (dikkat et) onlara ayetlerimizi nasıl açıklıyoruz; sonra yine bak (dikkat et ayetlerimizden) nasıl çevriliyorlar!
Bkz. 12/109
a76. De ki: “Allah’a inanmakla beraber size zararı da faydası da olamayan (aciz ve fani) varlıklara da mı kulluk ediyorsunuz?” Allah (her şeyi) hakkıyla işitendir (her şeyi) hakkıyla bilendir.
a77.  De ki: Ey Kitap Ehli! Dininizde haksız yere (bid’at ve hurafeleri dine ekleyerek) taşkınlık yapıp sınırı aşmayın! Daha önce hem kendileri sapmış hem birçoğunu saptırmış ve (halen de) dosdoğru yoldan sapmakta olan bir topluluğun heveslerine uymayın!
a78.   İsrailoğullarından inkâr edenler Davud’un ve Meryem oğlu İsa’nın diliyle lanetlenmişlerdi. Bu (onların Allah’a) isyan etmeleri ve aşırı gitmelerindendi.
a79. Onlar işledikleri kötülüklerden birbirlerini sakındırmazlardı. Ne kadar kötü şeydi yaptıkları!
a80. Onlardan birçoğunun inkâr edenleri dost edindiklerini görürsün. İhtiraslarının onları sürüklediği şey (öyle) kötüdür (ki) Allah onlara gazap etmiştir ve onlar azap içinde yaşayacaklardır.
a81. Eğer Allah’a nebiye ve ona indirilene iman etmiş olsalardı inkârcıları dostlar edinmezlerdi. Fakat onlardan birçoğu yoldan çıkmış kimselerdir.
a82. İnsanlar içerisinde iman edenlere düşmanlık bakımından en şiddetli (ve tehlikeli) olarak Yahudiler ile şirk koşanları bulacaksın. Onlar içinde iman edenlere sevgi bakımından en yakın olarak da “Biz Hıristiyanlarız” diyenleri bulacaksın. Çünkü Hıristiyanlar arasında Allah’a bağlı bilginler ve din adamları vardır ve onlar büyüklük taslamazlar.
a83. Resule indirilen (Kur’an)ı dinledikleri vakit gözlerinden yaşlar boşaldığını görürsün çünkü ondaki hakikatin bir kısmını tanırlar. (Ve) “Ey Rabbimiz” derler “Biz inanıyoruz. Öyleyse bizi hakikate şahitlik edenlerle bir tut.”
a84.  Ve “Bize ne oluyor ki Rabbimizin bizi dürüst ve erdemliler ile beraber (cennete) koymasını umarken Allah’a ve bize gelen gerçeğe (Kur’an’a ve resul)e inanmayalım!”
a85. Allah da onları söyledikleri bu sözden dolayı altlarından ırmaklar akan cennetlerle mükâfatlandırdı. (Onlar) orada ebedi kalacaklardır. İşte güzel davrananların mükâfatı budur.
a86. İnkâr edenlere ve ayetlerimizi ciddiye almayanlara gelince; işte onlar cehennem halkıdırlar.
a87.  Ey inananlar! Allah’ın size helal kıldığı hayatın güzelliklerinden kendinizi yoksun bırakmayın (onları kendinize haram etmeyin) ve Hakkın sınırlarını da aşmayın! Allah aşırı gidenleri asla sevmez.
Bkz.2/168 172 5/88 16/114
a88.  O halde Allah’ın rızık olarak size bağışladığı nimetlerden istifade edin ve inandığınız Allah’a karşı sorumluluk bilinciyle yaşayın!
Bkz.2/168 172 3/92 16/114
a89. Allah bilinçsiz olarak yaptığınız yeminlerinizden dolayı sizi sorumlu tutmaz ama bilerek ve isteyerek yaptığınız yeminlerden sorumlu tutar. Böylece yemini bozmanın kefareti on yoksulu kendi ailenize yedirdiğinizin aynısı ile yedirip doyurmak yahut onları giydirmek veya bir köleyi özgürlüğüne kavuşturmaktır. Buna imkânı olmayan ise üç gün (arka arkaya) oruç tutacaktır. Her ne zaman yemin eder ve onu bozarsanız yeminlerinizin kefareti işte budur. Öyleyse yeminlerinize sadık kalın. Allah ayetlerini size böylece açıklıyor ki şükredersiniz.
Bkz. 2/225
a90. Ey İnananlar! Hamr (Sarhoş eden herşey) kumar (tüm şans oyunları) dikili taşlar (putlar) ve fal okları (çekiliş oyunları) şüphesiz şeytan işi pisliklerdir. Bunlardan kaçının ki saadete eresiniz.
Bkz. 2/219
a91. Muhakkak şeytan sarhoşluk verici şeyler ve şans oyunları ile sadece aranıza düşmanlık ve nefret sokmak ve sizi Allah’ı anmaktan ve namazdan alıkoymak ister. Artık (bu pis işlerden) vaz geçiyorsunuz değil mi?
a92. Öyleyse Allah’a da itaat edin Resul’e de itaat edin ve (onlara karşı gelmekten) sakının. Eğer yüz çevirirseniz (itaatten uzak kalırsanız) bilin ki bizim resulümüzün görevi kendisine ulaşanı apaçık tebliğ etmektir.
a93. İman edip doğru ve yararlı işler yapanlar; Allah’a karşı gelmekten sakındıkları ve arkasından iman edip güzel davranışlar sergiledikleri sonra Allah’a karşı sorumluluk bilinciyle yaşayarak imanda kemale erdikleri daha sonra Allah’ın emrettiği şekilde hayatlarına devam ederek güzellikler sergiledikleri takdirde daha önce tattıkları haram yiyecek ve içeceklerden dolayı sorumlu tutulmazlar. Hiç kuşkusuz Allah güzel davranışta bulunanları sever.
a94.  Ey inananlar! Allah kimsenin görmediği anda bile kendisine karşı sorumluluk bilinciyle yaşayanları ayırt etmek için (hac esnasında) ellerinizin ve silahlarınızın menziline girebilen hayvanları avlanmak konusunda (yasak getirerek) elbette sizi deneyecektir. Kim bundan sonra sınırı aşarsa (emirlere uygun yaşamaz ve yasaklardan kaçınmazsa) onun için acı bir azap vardır.
a95. Ey inananlar! Sizler (hac veya umre ibadetini yerine getirmek için) ihramlı iken av hayvanı öldürmeyiniz! Kim bu durumdayken kasten bir av hayvanı öldürürse işlediği suçun vebalini tatması için içinizden iki adil kişinin öldürülen av hayvanının dengi olduğuna karar verecekleri bir kurbanlığı ceza olarak Kâbe’ye ulaştırıp kesmesi yahut kefaret olarak (o nispette) yoksullara yemek yedirmesi ya da bunun dengi kadar gün oruç tutması gerekir. Allah geçmiştekileri affetmiştir. Fakat kim bir daha aynı suçu işlerse Allah ondan intikamını alır (bedelini ona ödetir). Hiç kuşkusuz Allah mutlak galiptir (işlenen günahın karşılığını vermede) intikam sahibidir.
a96. Deniz avı ve onu yemek; size de yolculara da geçimlik olmak üzere helal kılınmıştır. İhramlı bulunduğunuz sürece kara avı yasaklanmıştır. Huzuruna varıp toplanacağınız Allah’la karşı karşı gelmekten sakının!
a97. Allah Beyt-i Haram-ı (hürmete layık) olan Kâbe’yi (içinde hac farizasının icra edildiği) o haram olan ayı (hacılar için gönderilen gerdanlıksız) kurbanlıkları veya gerdanlık takılan (haccın dışındaki adak) kurbanlıkları insanlar için hayat ve güven veren bir dayanak bir ayağa kalkış aracı kıldı. Bu Allah’ın göklerde ve yerde olanları bildiğini ve Allah’ın gerçekten her şeyin bilgisine vakıf olduğunu bilmeniz içindir.
a98. Bilmelisiniz ki Allah’ın azabı çok şiddetlidir. Ancak (azabı şiddetli olmakla beraber) Allah çok bağışlayandır çok merhamet edendir.
a99. Resulün üzerine düşen sadece tebliğdir. Allah sizin açıkladığınızı da gizlediğinizi de bilir.
a100. De ki: “(Ey İnsan!) kötü şeylerin birçoğu senin hoşuna gitse bile kötü ve çirkin olan şeyler ile iyi ve güzel olan şeyler bir olmaz. O halde siz ey derin kavrayış sahipleri! Allah’a karşı sorumluluk bilinciyle yaşayın ki mutluluğa eresiniz!”
a101. Ey inananlar! Size açıklandığı takdirde sizi üzecek olan şeylere dair soru sormayın! Eğer Kur’an indirilirken bunlara dair soru sorarsanız size açıklanır. Hâlbuki Allah onları bağışlamış sizi onlardan muaf tutmuştur. Çünkü Allah çok bağışlayandır halimdir (affı ve müsamahası geniştir)
a102.  (Ey inananlar!) Sizden önceki bir toplum da böyle sorular sormuş ve sonuçta hakikati inkâr etmişti.
a103. Allah (cahiliye devrindeki âdet üzere hayvanlar için) “bahire” “saibe” “vesile” ve “ham” diye bir şey meşru kılmamıştır. Fakat inkârcılar Allah’a yalan uydururlar. Zaten onların çoğu akıllarını kullanmazlar (körü körüne tabi olurlar).
Bkz. 6/136 ve dipnotu.
a104.  Onlara: “Allah’ın indirdiğine (Kur’an’a) ve Resul’(ün size tebliğ ettiğin)e gelin” denildiği zaman (onlar): “Atalarımızı üzerinde bulduğumuz (töre gelenek ve ideolojiler) bizim için yeterlidir” derler. Ya ataları hiçbir şey bilmeyen ve doğru yolu bulamayan (kimseler) olsa da mı (yine onlara uyacaklar)?
a105. Ey inananlar! Siz kendinizi düzeltin (doğru yolda olun). Eğer siz doğru yolda olursanız yoldan sapan kimse size hiçbir zarar veremeyecektir. Hepinizin dönüşü Allah’a olacaktır. Ve o zaman Allah size (hayatta) yapmış olduğunuz her şeyi bildirecektir.
a106. Ey inananlar! Herhangi birinize ölüm yaklaştığı zaman vasiyet ederken içinizden (sizinle mirasçılarınız arasında) iki adil kimseyi yahut yolculukta iken ölüm işaretleri baş göstermişse sizden olmayan iki kişiyi şahit tutun! Eğer bu şahitler(in adaletin)den şüphe ederseniz (herhangi bir) namazdan sonra kendilerini alıkoyun. Sonra her ikisi de Allah’ın adıyla şöyle yemin etsinler: “Dost ve yakınlarımızın çıkarı için bile olsa bu vasiyete ihanet etmeyeceğimize ve bu şahitliği gizlemeyeceğimize Allah için yemin ederiz. Aksi taktirde günah işlemiş olacağımızı kabul ediyoruz.”
a107. Eğer daha sonra (yeni delillerin ortaya çıkmasıyla) bu şahitlerin (yalan söyleyip gerçeği gizlemeleri gibi) bir günah işledikleri ortaya çıkarsa (bunların şahitlikleri yüzünden hakları çiğnenen mirasçılar arasından ölüye) en yakın olan iki kişi onların yerine geçer ve: “Bizim şahitliğimiz onlarınkinden daha doğrudur biz hiçbir hakkı çiğnemiş değiliz yoksa zalimlerden oluruz” diye yemin ederler.
a108. Bu (yemin şekli) şahitliği gerektiği şekilde yapmaları yahut yeminlerinden sonra (başka tanıkların şahitliklerine başvurma sonucunda yalan söylediklerinin ortaya çıkması sebebiyle) yeminlerinin reddedileceğinden korkmalarını sağlama bakımından en uygun yoldur. Öyleyse Allah’a karşı gelmekten sakının ve (O’nun emirlerine) kulak verin. Zira Allah emrinden sapmış olan topluluğu doğru yola götürmez.
a109.  Allah bütün resulleri bir araya getireceği gün (onlara şöyle) soracak: “İnsanlar çağrılarınıza ne cevap verdi?” Resuller de: “Bizim bildiğimiz bir şey yok. Yaratılmışların idrakini aşan görülmeyen ve bilinmeyen her şeyi tümüyle bilen sensin!” diyecekler.
a110.  Allah o zaman şöyle diyecek: “Ey Meryem oğlu İsa! Sana ve annene (verdiğim) nimetimi hatırla! Hani seni mukaddes ruh ile desteklemiştim; (bu sayede) sen beşikte iken de yetişkin çağında da insanlarla konuşuyordun. Sana kitabı (okuyup yazmayı) hikmeti (eşyanın hakikatini anlamayı) Tevrat ve İncil’i öğretmiştim. Benim iznimle çamurdan kuş şeklinde bir şey yapıyordun da ona üflüyordun hemen benim iznimle o bir kuşa dönüşüyordu. Yine benim iznimle anadan doğma körü ve alacalının şifa bulmasına vesile oluyordun. Manen ölmüş olanlara benim iznimle hayat veriyordun. Hani kendilerine (İsrailoğullarına) apaçık deliller (mucizeler) getirdiğin zaman içlerinden inkâr edenler: “Bu apaçık bir büyüden başka bir şey değildir” demişlerdi de o vakit İsrailoğullarının (haince tuzaklarına seni öldürmelerine) engel olmuştum.
a111. Hani Havarilere: “Bana ve Resulüme iman edin” diye ilham etmiştim. Onlar da: “İman ettik Hakk’a teslimiyet gösterdiğimize sen de şahit ol” demişlerdi.
Bkz. 3/51-52
a112.   (Bir vakit) Havariler: “Ey Meryem oğlu İsa! Rabbin bize gökten bir sofra indirebilir mi?” demişlerdi. İsa da “Eğer inanıyorsanız Allah’a karşı gelmekten sakının” demişti.
a113.  (Bu sefer Havariler:) “(İnanıyoruz ama) biz istiyoruz ki ondan yiyelim gönlümüz rahatlasın senin (elçilik konusunda) bize doğru söylediğini bilelim ve ona şahitlik edenlerden olalım” demişlerdi.
Bkz. 3/52 ve dipnotu.
a114. Bunun üzerine Meryem oğlu İsa şöyle dedi: “Ey Allah’ım! Ey Rabbimiz! Bize gökten bir sofra indir ki bizim için geçmiş ve geleceğimiz için bir bayram ve senin bize gösterdiğin bir mucize olsun. Bize rızık ver. Sen rızık verenlerin en hayırlısısın.”
a115. Allah buyurdu ki: “Ben o sofrayı size elbette indiririm. Fakat ondan sonra içinizden her kim nankörlük ederse artık onu kâinatta hiç kimseye yapmayacağım derecede cezalandırırım.”
a116. Allah (kıyamet günü) şöyle buyuracak: Ey Meryem oğlu İsa! “Sen mi insanlara Allah’la beraber beni ve annemi iki ilah edinin dedin?” İsa da şöyle diyecek: “Seni tenzih ederim. (Söylemeye) hakkım olmayan bir sözü söylemek bana yakışmaz. Eğer ben onu söylemişsem sen onu elbette bilirsin. Zira Sen benim içimde olanı bilirsin ama ben senin zatında olanı bilmem. Şüphe yok ki yaratılmış varlıkların idrakini aşan her şeyi yalnızca bilen sensin.”
a117.  (Ya Rabbi!) “Ben onlara (söylememi) emrettiğinden başkasını söylemedim. ‘Benim de Rabbim sizin de Rabbiniz olan Allah’a kulluk edin’ dedim. İçlerinde bulunduğum müddetçe onlar üzerine denetçiydim. Sen beni vefat ettirince üzerlerine yalnız sen gözetleyici oldun. Sen her şeye hakkiyle şahitsin.”
a118. “Eğer onlara azap edersen şüphe yok ki onlar senin kullarındır (dilediğini yaparsın) ve eğer kendilerini bağışlarsan yine şüphe yok ki sen mutlak galipsin ve hükmünde hikmet sahibisin.”
a119. (Ve Hesap Günü) Allah şöyle buyuracak: “Bugün sözlerine sadık olanların doğruluklarının (kendilerine) fayda vereceği gündür. Onlar için içinde ebedi kalacakları altlarından ırmaklar akan cennetler vardır. Allah onlardan hoşnut olmuş onlar da Allah’tan memnun olmuşlardır. İşte büyük başarı ve mutluluk budur!”
a120. Göklerin yerin ve aralarındaki her şeyin egemenliği Allah’a aittir. Muhakkak ki O’nun gücü her şeye yeter.
Bkz. 3/189 4/126 24/42 57/2 85/9
,
a1. Her türlü övgü gökleri ve yeri yaratan karanlıkları ve aydınlığı var eden Allah’a aittir. Buna rağmen inkârcılar başka güçleri Rableri ile eş tutuyorlar!.
a2. Odur sizi çamurdan (balçıktan) yaratan ve sonra (sizin için) bir ecel (ömür) tayin eden. Bir de O’nun katında (sizin bilmediğiniz) muayyen bir ecel (kıyamet günü) vardır. Ama siz hâlâ şüphe içinde bocalayıp duruyorsunuz.
a3. Göklerde ve yerde gerçek ilah (hakiki mabud) sadece Allah’tır. (O) sizin gizlediğinizi de açığa vurduğunuzu da bilir. (İyi ve kötü) yaptıklarınızı da bilir.
a4. Böyle iken onlara ne zaman Rablerinin ayetlerinden bir mesaj gelse mutlaka ondan yüz çevirmişlerdir.
a5. Şimdi ise kendilerine gelmiş olan bu hakikati de böyle yalanlıyorlar. Ama yakında o alay edip durdukları (cennet ve cehennemle) ilgili haberlerin gerçekliği karşılarına çıkacaktır.
a6. Onlardan önceki nice nesilleri (yaptıklarından dolayı) helak ettiğimizi görmüyorlar mı? Oysa o nesillere size vermemiş olduğumuz derecede geniş yerleşme ve yaşama imkânları vermiştik. Yurtlarına gökten bol yağmurlar yağdırmış ayakları altından nehirler akıtmıştık. Fakat (bunca nimete karşılık şükürleri sadece isyan oldu) Biz de işledikleri günahlar yüzünden onları yok ederek arkalarından başka nesiller meydana getirdik.
Bkz. 8/25 54 29/40 51/59
a7. (Ey Resul!) Eğer sana kâğıda yazılmış bir kitap indirmiş olsaydık ve onu elleriyle tutsalardı yine de o inkârcılar: “Muhakkak ki bu apaçık bir sihirdir” diyeceklerdi.
a8. Ve onlar dediler ki: “Ona (Muhammed’e) bir melek indirilseydi ya.” Ama bir melek indirmiş olsaydık (o da kıyamet meleği olurdu) muhakkak ki (o zaman da) her şeyin hükmü verilip bitmiş olurdu ve onlara (pişmanlık için) başka bir fırsat tanınmazdı.
a9.  Eğer onu biz bir melek yapsaydık yine de onu bir insan kılığında gönderirdik ve onları yine düştükleri kuşkuya düşürürdük.
Bkz.17/95 23/24
a10.  Andolsun ki senden önceki resullerle de alay edilmişti ama onları küçümseyen kimseleri (sonunda) alay edip durdukları şeyin kendisi mahvetmişti.
a11.  De ki: “Yeryüzünde dolaşın ve hakikati yalanlayanların sonlarının ne olduğuna bir bakın!”
a12. De ki: “Göklerde ve yerde olanlar kimindir?” De ki “Allah’ındır.” O affetmeyi kendisine ilke edinmiştir. O (varlığı) her türlü şüphenin üstünde olan kıyamet günü hepinizi mutlaka bir araya toplayacaktır. Ama (aklını kullanmayarak) kendilerini hüsrana uğratanlar işte onlar inanmayanlardır.
a13.   Gece ve gündüzün içinde barınan her şey O’nundur. Ve O’dur yalnızca her şeyi hakkıyla duyan ve hakkıyla bilen.
a14. De ki: “Göklerin ve yerin yaratıcısı olan (yarattıklarını) beslediği hâlde beslenmeye ihtiyacı olmayan Allah’tan başkasını mı dost edineceğim?” Yine de ki: “Bana (Allah’a) teslim olanların öncüsü olmam emredildi” ve “Sakın Allah’a ortak koşanlardan olma (denildi)!”.
a15. De ki: “Eğer ben Rabbime karşı saygısızlık edersem cidden büyük bir günün azabından korkarım!”
a16. O gün kim azaptan kurtarılırsa gerçekten Allah ona merhamet etmiştir. İşte bu da apaçık bir kurtuluştur.
a17.  Eğer Allah (yaptıklarından dolayı) sana bir zarar dokundurursa O’ndan başka onu giderecek hiçbir güç yoktur. Ve eğer sana bir hayır dokundurursa (O’ndan başka onu engelleyecek de yoktur). Çünkü O her şeye gücü yetendir.
a18. O kullarının üzerinde (mutlak hükümranlık ve) otorite sahibidir. O her şeyin hükmünü veren ve her şeyden haberdar olandır.
a19. De ki: “Şahitlik bakımından hangi şey daha büyüktür?” (Cevap olarak) de ki: “Allah benimle sizin aranızda (nebiliğime en büyük) şahittir. Bu Kur’an bana onunla sizi ve (sizden sonra) eriştiği herkesi uyarmam için vahyolundu. (Şimdi) siz (bütün bunlara rağmen) Allah ile beraber başka ilâhlar olduğuna şahitlik mi ediyorsunuz?” (Cevaben) de ki: “Ben (böyle bir iftiraya asla) şahitlik etmem.” Yine de ki: “O ancak tek bir ilâhtır ve muhakkak ki ben sizin Allah’a ortak koştuğunuz şeylerden uzağım.”
a20. Kendilerine kitap verdiğimiz (Yahudi ve Hristiyanlar) o (Muhammed’i öz çocuklarını tanıdıkları gibi tanırlar/bilirler. (Aklını kullanmayarak) kendilerini hüsrana uğratanlar var ya işte onlar inanmazlar.
Bkz. 2/76 146 61/6
a21.  Allah’a karşı yalan uydurup iftira atanlardan veya O’nun ayetlerini yalanlayandan daha zalim kim olabilir? Hiç şüphesiz zalimler kurtuluşa eremezler (ve isteklerine de ulaşamazlar).
a22. O gün onların hepsini bir araya toplayacağız ve o zaman Allah’tan başka şeylere ilahlık yakıştıranlara: “İddia edip durduğunuz ortaklarınız nerede?” diye soracağız.
a23.  Sonra onların: “Rabbimiz Allah’a yemin ederiz ki bizler müşriklerden değildik” demekten başka çareleri kalmayacak.
Bkz. 16/28 58/18
a24.  Bak (mahşer günü hesap verilirken) kendi kendilerine nasıl da yalan söylediler ve düzmekte oldukları hayalleri (sahte tanrıları) nasıl da onları yüzüstü bıraktı!
a25. Onların bir kısmı seni dinler (inanmak istedikleri için değil fitne çıkarmak için kulak kabartırlar). Buna karşı biz de (kötüye yorumlamamaları için) kalpleri üzerine perdeler kulaklarına da ağırlık koyarız. Onlar hakikatin bütün işaretlerini görseler yine de inanmazlar. Bundan ötürü sana geldiklerinde seninle tartışırlar. İnkârcılar: “Bu (Kur’an) eskilerin masallarından başka bir şey değildir” derler.
Bkz. 17/46 18/57 31/7
a26.   Onlar (hem insanları) Kur’an’dan alıkoyarlar ve hem de kendileri ondan uzak dururlar. Böylece yalnız kendilerini mahvederler ve (üstelik) bunun da farkında olmazlar.
a27. Onların ateşin karşısında durdurulduklarında: “Ah keşke dünyaya geri gönderilsek de bir daha Rabbimizin ayetlerini yalanlamasak ve inananlardan olsak!” dediklerini bir görsen!
a28. Hayır önceden saklı tuttukları (şirk ve küfür gibi) şeyler kendilerine açıklandı(ğı için böyle söylüyorlar). Eğer (hayata) geri çevrilmiş olsalar kendilerine yasaklanmış olan şeye yine dönerler. Zira onlar geçekten yalancıdırlar!
Bkz. 32/12
a29. Ve onlar derler ki: “Bu dünyadaki hayatımızın ötesinde başka bir şey yoktur ve öldükten sonra da dirilmeyeceğiz!”
a30. Onları Rablerinin huzuruna çıkarıldıkları zaman bir görsen! Allah onlara: “Bu (ahiret hayatı) gerçek değil miymiş?” diye sorar. Onlar: “Rabbimiz hakkı için evet” derler. Allah da onlara: “O halde inkârcılığınızdan dolayı azabı çekiniz bakalım” buyurur.
a31. Allah’a kavuşmayı yalanlayanlar gerçekten kaybetmişlerdir. Nihayet kıyamet/ecel ansızın gelip çattığı zaman; günah yüklerini sırtlarına yüklenerek: “Orada yaptığımız eksiklerden dolayı yazıklar olsun bize!” diyecekler. Dikkat edin o yüklenip taşıdıkları şeyler ne kötüdür!
a32. Bu dünya hayatı bir oyundan eğlenceden ve geçici bir zevkten başka bir şey değildir. Ama ahiret hayatı Allah’a karşı sorumluluk bilinciyle yaşayanlar için çok daha güzeldir. Öyleyse hala akıllanmayacak mısınız?
a33.  Onların sözlerinin seni üzdüğünü biliyoruz. Aslında onların yalanladığı sen değilsin. Bu zalimlerin inkâr ettiği aslında Allah’ın mesajlarıdır.
Bkz. 26/3 35/8
a34. Andolsun ki senden önce nice resuller yalanlandı ve bizden yardım gelinceye kadar bütün düzmece ithamlara ve kendilerine yapılan eziyetlere sabırla katlandılar. Çünkü hiçbir güç Allah’ın kelimelerini (yardım vaadini) değiştiremez. Andolsun ki gönderilen (o resul)lerin kıssalarından bazıları sana ulaşmıştır.
Bkz. 37/171-173
a35. Eğer onların (imandan) yüz çevirmeleri sana ağır geldiyse elinden geliyorsa yerkürenin derinliklerine inen bir kanal ya da göğe çıkaracak bir merdiven bul da onlara başka bir delil getir. Eğer Allah dileseydi (onlar isteseydi) onları doğru yolda bir araya getirirdi. O halde (bu gerçeği gözardı edip onların gereksiz tekliflerine uyarak) sakın cahillerden olma!
a36. Ancak (iyi niyetle) dinleyenler bu daveti kabul ederler. (Kalben/ruhen) ölmüş olanlara gelince onları(ın kalplerini) ancak Allah diriltebilir (uyandırabilir) en sonunda da hepsi O’na dönecektir.
Bkz. 36/70
a37. (İnkârcılar madem Muhammed peygamber olduğunu iddia ediyor o halde) “Ona Rabbinden bir mucize indirilseydi ya” dediler. (Onlara) de ki: “Allah’ın böyle bir mucize indirmeye gücü yeter.” Fakat onların çoğu (gerçekleri) bilmez.
Bkz. 10/20 13/7 27 17/90-95 26/4
a38. Yerde hareket eden hiçbir hayvan ve kanatları ile (havada) uçan hiçbir kuş yoktur ki (yaratılış ve yaşayış itibariyle) sizin gibi bir topluluk/ümmet olmasın! Biz (evren kanunlarının yazılı olduğu) hiçbir şeyi o kitabın dışında bırakmadık. Sonra onlar Rablerinin huzurunda toplanacaklardır.
Bkz. 6/59 10/61 11/6 16/89 29/60 34/3 36/12
a39. Mesajlarımızı yalanlayanlar karanlıklar içinde kalmış (manen) sağır ve dilsizlerdir. Allah dilediği kimseyi (niyet ve eylemlerine göre) sapıklıkta bırakır dilediği kimseyi de (iyi niyet ve eyleminden dolayı) doğru yola iletir.
Bkz. 4/88 ve dipnot 13/33 39/23 42/46
a40. De ki: “Düşündünüz mü hiç; eğer size Allah’ın azabı gelirse ya da (kıyamet/ecel) saati ansızın gelip çatarsa (kurtulmanız için) Allah’tan başkasına mı yalvarırsınız? Doğru kimseler iseniz haydi söyleyin (bakalım kime yalvarırsınız?).”
a41. Hayır! Ortak koştuğunuz her şeyi unutur da sadece O’na yalvarırsınız. O da dilerse kaldırılmasını istediğiniz belayı kaldırır.
a42. Andolsun ki senden önceki ümmetlere de resuller gönderdik. Ardından onları boyun eğsinler (ve tevbe ederek kendilerine gelsinler) diye (zaman zaman çeşitli) darlık ve sıkıntılara uğrattık.
a43. Hiç olmazsa başlarına bu sıkıntılar geldiği zaman (tevbe edip) yalvarsalardı. Fakat (aksine iyice azgınlaştılar ve) kalpleri katılaştı şeytan da bütün yaptıklarını kendilerine güzel gösterdi.
a44. (Derken) onlar kendilerine yapılan uyarıları unuttular. Biz de (önce) bütün nimetlerin kapılarını yüzlerine açtık ve nihayet kendilerine bahşedilen (bol) nimetler yüzünden şımarıklığa kapıldıkları (ve günaha daldıkları) bir sırada kendilerini ansızın kıskıvrak yakalayıverdik de bütün ümitleri sönüverdi!
a45. Ve (sonunda) zulmeden (inkârda ve isyanda ısrar eden) o toplumların kökü kazındı. Bütün övgüler yalnız âlemlerin Rabbi olan Allah’adır.
a46. De ki: “Eğer Allah kulaklarınızı sağır gözlerinizi kör etse ve kalplerinize de mühür vursa Allah’tan başka bunları size geri verebilecek bir ilah var mıdır?” Bak nasıl ayetleri ayrıntılı bir şekilde açıklıyoruz. (Gel gör ki) onlar hâlâ yüz çeviriyorlar!
a47. (Yine o zalimlere) de ki: “Size Allah’ın azabı ansızın ya da göz göre göre (önceden belli olacak şekilde) gelip çatsa zulme sapan kavimden başkası mı yıkıma uğrayacak (bunu hiç düşünüyor musunuz)?”
a48. Biz resullerimizi yalnızca müjdeleyici ve uyarıcı olarak göndeririz. O halde kim(ler) iman edip doğru ve yararlı işler yaparsa (hesap gününde) ne korkuya kapılacaklar ne de üzülecekler (çünkü onlara vaat edilen cennet vardır).
a49. Ayetlerimizi anlamaktan geri duranlara (ve onlara ilgi göstermeyenlere) gelince; onlar günah işlemeyi adet edindiklerinden dolayı azaba çarptırılacaklardır.
a50. (Senden hâlâ mucize bekleyenlere) de ki: “Ben size Allah’ın hazineleri benim yanımdadır (onları dilediğim gibi kullanabilirim)” demiyorum. Ben (kendiliğimden) insanın kavrayış alanının ötesindeki bilinmeyenleri de bilmem. Size: “Ben bir meleğim de demiyorum. Ben sadece bana indirilen vahye uyuyorum.” (Yine) de ki: “kör ile gören bir olur mu? Hiç düşünmüyor musunuz?”
Bkz. 13/19
a51. Kendileri için Allah’tan başka ne bir dost ne de bir şefaatçi bulunmaksızın Rablerinin huzurunda toplanmaktan korkanları Allah’a karşı gelmekten sakınsınlar diye bu (Kur’an ile) uyar!
Bkz.2/123 255 70 10/3 20/109
a52. Sırf Rablerinin rızasını isteyerek sabah akşam O’na kulluk eden (fakir)leri (inkârcılar istiyor diye) yanından uzaklaştırma! (Sen fakirlerle berabersin diye ekâbir takımı iman etmese de) onların hesabından sana (hiçbir sorumluluk) düşmez ve senin hesabından da onlara bir şey düşmez. Bu yüzden onları kovarsan zalimlerden olursun.
Bkz. 18/28 26/112-114
a53. Böylece: “Allah içimizden bunlara mı lütufta bulundu?” demeleri için onlardan bir kısmını diğerleriyle işte böyle denedik. Allah şükredenleri daha iyi bilmez mi?
a54.   Ayetlerimize inananlar yanına geldikleri zaman onlara de ki: “Selam olsun size! Rabbiniz rahmeti kendine ilke edindi (merhameti kendi zatı için prensip edindi). Sizden her kim bilmeyerek bir kötülük işleyip de sonra arkasından tevbe eder ve kendini düzeltirse (bilmiş olsun ki) O çok bağışlayandır çok merhamet edendir.”
a55. Günahı hayat tarzı haline getirenlerin yolu (mü’minlerin yolundan kesin çizgilerle) belli olsun diye ayetlerimizi işte böyle ayrıntılı biçimde ortaya koyuyoruz.
a56. (İnkârcılara) de ki: “Sizin Allah’tan başka taptığınız şeylere kulluk etmem bana kesinlikle yasaklandı. (Yine) de ki: “Ben sizin arzularınıza uymam. (Uyarsam) o takdirde sapmış olurum hidayete erenlerden olmam.”
a57. (Yine) de ki: “Ben Rabbimden gelen kesin bir delile dayanıyorum siz ise onu yalanladınız. Bir an önce gerçekleşmesini istediğiniz azap da benim yetkimde değildir. Hüküm yalnız ve yalnız Allah’a aittir. O hakikati haber verecektir. Zira O. (Hak ile batıl arasında) en iyi hükmü verendir.”
a58. De ki: “O çabuk gelmesini istediğiniz azap benim elimde olsaydı aramızdaki iş çoktan sonuçlanmış olurdu. (Fakat) Allah zalimleri(n azap vaktini) en iyi bilendir.”
a59. Gaybın (yaratılmış varlıkların idrakini aşan şeylerin) bütün anahtarları Onun katındadır. Onları Allah’tan başka kimse bilemez. O karada ve denizde olan her şeyi bilir. O’nun bilgisi olmadan ne (dalından) bir yaprak düşer ne de toprağın karanlıklarına/derinliklerine bir tohum. (Canlı-cansız) yaş ve kuru hiçbir şey yoktur ki O’nun (varlık kanunlarının bulunduğu) apaçık kitapta (bilgi işlem merkezinde) bulunmasın.
a60. Geceleyin (uyutarak) sizi ölü (gibi) yapan sonra (kendisi tarafından) tespit edilen ömrü tamamlamak üzere sizi (uyandırarak) her gün hayata geri döndüren ve gündüzün ne yaptığınızı bilen O’dur. En sonunda O’na döndürüleceksiniz. Ve o zaman (dünyada) yaptığınız bütün her şeyi size gösterecektir.
Bkz. 3/15 39/42 ve dipnotu.
a61. O kullarının üstünde yegâne kudret ve tasarruf sahibidir. O size koruyucu melekler gönderir. Nihayet sizden birinize ölüm vakti geldiğinde elçilerimiz onun canını alır ve onlar vazifelerinde asla kusur etmezler.
Bkz. 82/ 10
a62. Sonra o canları alınanlar gerçek takipçileri olan Allah’ın huzuruna getirilirler. Doğrusu nihai hüküm yalnız O’nundur. Ve O hesabı en hızlı görendir.
a63. De ki: “Bizi bu durumdan kurtarırsa Andolsun şükredenlerden olacağız diye boyun büküp ürpererek O’na yakardığınızda karanın ve denizin karanlıklarından/tehlikelerinden sizi kim kurtarıyor?”
a64.   De ki: “(Yalnızca) Allah sizi bundan ve başka her türlü sıkıntıdan kurtarabilir. Ama siz hâlâ O’ndan başka güçlere ilahlık yakıştırıyorsunuz!”
a65. De ki: “Yalnız O’dur size üstünüzden (gökten) veya ayaklarınızın altından (yerden) bir azap göndermeğe ya da sizi gruplar halinde birbirinize düşürmeğe ve kiminizin şiddetini kiminize tattırmaya gücü yeten.” Bak iyice anlasınlar diye mesajları nasıl her yönüyle açıklıyoruz!
a66. O (Kur’an) hak olduğu halde kavmin onu yalanladı. Onlara şöyle de: “Ben sizin davranışınızdan sorumlu değilim.”
a67. (Kur’an’daki) her haberin gerçekleşeceği bir zaman vardır. Yakında siz de gerçeği bileceksiniz.
Bkz. 38/88
a68. Ayetlerimiz hakkında alay yollu söz edenleri gördüğün zaman onlar başka bir konuya geçinceye kadar onlardan yüz çevir (onlara tavır koy ve kendilerinden uzak dur). Eğer onlardan yüz çevirme işini şeytan sana unutturursa hatırladıktan sonra hemen kalk ve o zalimler kavmi ile oturmaya devam etme!
Bkz. 4/140
a69.  Allah’a karşı sorumluluk bilinciyle yaşayanlara o (inanmaya)nların hesabından dolayı bir sorumluluk yoktur. Fakat (günahkârlar olur ki) Allah’a karşı gelmekten sakınırlar diye onlara nasihat etmek gerekir.
a70.   Dünya hayatının rahatına dalarak eğlenceyi ve geçici zevkleri dinleri haline getiren kimseleri (kendi hallerine) bırak! O Kur’an ile şunu hatırlat ki; bir kimse kazandığı (günah)tan dolayı felakete düşmeye görsün; artık onun için Allah’tan başka ne bir dost ne de bir şefaatçi vardır. O (kurtulmak için) bütün varlığını fidye olarak verse yine de ondan kabul edilmez. Onlar kazandıkları (günahlar) yüzünden felakete sürüklenmiş kimselerdir. İnkâr ettiklerinden dolayı da onlar için kaynar sudan ibaret bir içecek ve elem verici bir azap vardır.
Bkz.2/123 255 6/51 10/3 20/109 24/23 ve dipnotu 53/26
a71. (Ey Mü’min) de ki: “Allah’la beraber bize fayda veya zarar verme kudretine sahip olmayan o sahte ilâhlara da mı yalvaralım? Allah bizi doğru yola ilettikten sonra tekrar geriye mi dönelim? Tıpkı arkadaşları tarafından ‘bize gel’ diye doğru yola çağrıldığı halde şeytanlar tarafından ayartılıp çöl ortasında şaşkın bırakılan kimse gibi mi olalım?” Yine de ki: “Allah’ın gösterdiği yol (İslam) yegâne doğru yoldur. Biz âlemlerin Rabbine teslim olmakla emrolunduk.”
a72. Bir de (emrolundu ki): “Namazı ikame edin ve Allah’a karşı gelmekten (ve fenalığın her çeşidinden) sakının. Çünkü hepiniz (sonunda) O’nun huzurunda toplanacaksınız.”
Bkz. 2/3 43 45 83 110 153
a73. O’dur gökleri ve yeri (belli bir hikmete göre) Hak ile yaratan. O ne zaman “Ol” dese emri hemen yerine gelir (ve oluş süreci başlar). O’nun sözü hakikatin tâ kendisidir. (Yeniden diriliş için) Sur’a üfürüldüğü gün hükümranlık yine O’nun olacaktır. O görüleni de görülmeyeni de bilendir. O mutlak hüküm ve hikmet sahibidir (ve her şeyden) hakkıyla haberdar olandır.
Bkz. 3/47 59 16/40 19/35 36/82 40/68
a74. Hani (bir zamanlar) İbrahim babası Âzer’e: “Putları tanrılar mı ediniyorsun? Doğrusu ben seni ve kavmini açık bir sapıklık içinde görüyorum” demişti.
Bkz. 19/42 43/26
a75. (İşte) böylece biz İbrahim’e tam ve kesin bir imana sahip olması için (şirkin çirkinliğini gösterdiğimiz gibi) göklerin ve yerin melekûtunu (muhteşem ve mükemmel varlıklarını) da gösteriyorduk.
Bkz. 3/190-191 7/185 10/101 21/51 23/88 34/9 36/83
a76. (İbrahim) gecenin karanlığı üzerine çökünce bir yıldız gördü. (Babasının ve kavminin putlara yıldızlara aya ve güneşe tapmaları karşısında) “bu (mudur) benim Rabbim?” dedi. Sonra yıldız batıp gidince “ben batıp gidenleri sevmem (ilah edinmem)” dedi.
a77. Sonra ayın doğduğunu görünce “(Öyleyse) Rabbim bu ha!” dedi. Ama ay da batıp gidince “Gerçekten eğer Rabbim beni doğru yola iletmemiş olsaydı andolsun ki (ben de babam ve kavmim gibi rastgele şeylere taparak) doğru yoldan sapmış kimselerden olacaktım!” dedi.
a78. Nihayet güneşi doğarken görünce de: “(Demek) Rabbim budur zira bu (hepsinden) daha büyüktür” dedi. O da batıp gidince dedi ki: “Ey kavmim! Ben sizin taptığınız şeylerden uzağım.”
a79. (İbrahim) “Bakın ben batıl olan her şeyden uzak durarak yüzümü gökleri ve yeri yaratan Allah’a çevirdim ve ben O’ndan başkasına ilahlık yakıştıranlardan değilim!” (dedi).
a80.  Kavmi onunla tartışmaya girişti. (Bunun üzerine) onlara dedi ki: “Beni doğru yola iletmişken Allah hakkında mı benimle tartışıyorsunuz? Ben sizin O’na ortak koştuğunuz şeylerden korkmam. Ancak Rabbimin dilediği olur! Rabbimin ilmi her şeyi kuşatmıştır. Hâlâ düşünüp öğüt almayacak mısınız?”
a81. “Hem siz; (kendilerine ibadet edileceğine dair) Allah’ın size hiçbir delil indirmediği şeyleri O’na şirk koşmaktan korkmazken; kendisine şirk koştuğunuz (sahte ilahlarınız)dan ben ne diye korkayım?” Şimdi biliyorsanız (söyleyin) güvende olmak bakımından bu iki taraftan (Allah’ın bir olduğuna inananlar mı yoksa Allah’a ortak koşanlar mı) hangisi emin olmaya daha layıktır?
Bkz. 42/21 53/23
a82. İman edip de imanlarını herhangi bir zulümle (şirkle) kirletmeyenler var ya; işte onlardır güven içinde olacak olanlar. Çünkü onlar doğru yolu bulmuşlardır.
a83.   İşte bu (şekilde Allah’ı arayıp bulması) kavmine karşı İbrahim’e verdiğimiz delillerimizdir. (Amellerine göre) dilediğimiz kimselerin derecelerini yükseltiriz. Şüphesiz ki Rabbin hüküm ve hikmet sahibidir ve her şeyi hakkıyla bilendir.
a84. (Daha sonra) Biz İbrahim’e (oğlu) İshak’ı ve (torunu) Yakub’u armağan ettik. Onların her birini daha önce Nuh’u hidayete erdirdiğimiz gibi hidayete erdirdik. Onun neslinden gelen Davud’u Süleyman’ı Eyyub’u Yusuf’u Musa’yı ve Harun’u da hidayete erdirdik. İşte iyilik yapanları ve iyi davrananları böyle ödüllendiririz.
a85.  Zekeriya’ya Yahya’ya İsa’ya ve İlyas’a da (nebilik verdik). Onların hepsi de dürüst ve erdemli kimselerdendi.
Bkz. 3/39
a86. İsmail’e Elyesa’ya Yunus’a ve Lût’a da (nebilik verdik. Kendilerine farklı meziyetler lütfederek) hepsini âlemlere üstün kıldık.
a87. Onların atalarından çocuklarından ve kardeşlerinden bazılarına da (aynı şekilde üstün meziyetler verdik). Onları seçtik ve onları doğru yola ilettik.
a88. İşte bu Allah’ın gösterdiği dosdoğru yoldur ki O kullarından dilediğini (kullar da dilediği taktirde) bu yola iletir. Eğer onlar da (peygamber olmalarına rağmen) Allah’a (en küçük bir şeyi) ortak koşsalardı bütün yaptıkları boşa gidecekti.
Bkz. 39/65
a89.  Onlar kendilerine kitap hikmet (doğru hüküm verme yeteneği) ve nebilik verdiğimiz kimselerdir. Eğer bunları tanımayıp inkâr ederlerse (bilsinler ki biz) yerlerine inkâr etmeyen bir topluluk getiririz.
Bkz.5/54 14/19
a90. İşte onlar Allah’ın doğru yola ilettiği kimselerdir. (Ey Muhammed!) Sen de onların yolunu izle ve de ki: “Ben bu tebliğ karşılığında sizden hiçbir ücret istemiyorum. (Ben bir peygamberim ve) bu (Kur’an da) bütün âlemler için ancak bir öğüttür.”
Bkz. 23/72 25/57 34/47 36/21 38/86 42/23
a91. (Yahudiler:) “Allah insana hiçbir şey indirmemiştir” diyerek Allah’ın azamet ve kudretini bilip anlayamadı(klarını ortaya koydu)lar. (Onlara) de ki: “(Madem Allah hiçbir şey indirmedi o halde) Musa’nın insanlara bir nur bir hidayet olarak getirdiği (ve sonradan adı Tevrat olan) Kitab’ı kim indirdi? (Gerçi) siz onu (ciddiye almadınız) parçalara ayırarak ve kâğıtlarda yazıya dökerek işinize geleni açıkladınız ve çoğunu da (işinize gelmediği için) gizlediniz. Hâlbuki sizin de atalarınızın da bilmediği şeyler (Kur’an’la) size öğretilmiştir. (İşte o Kitab’ı indiren de) Allah’tır.” de ve sonra bırak onları boş laflarla oyalanıp dursunlar. Bkz. 10/2 17/94 95
a92. Bu (Kur’an) kendinden önceki ilahi kitapları(n değiştirilmiş kısımlarını düzelterek) doğrulayan ve şehirlerin anası durumunda olan (Mekke) halkını ve çevresindeki bütün insanları uyarman için indirdiğimiz bereket kaynağı bir kitaptır. Ahirete inananlar ona (Kur’an’a) da inanırlar ve Hak’tan yana duruşlarını devamlı korurlar.
a93. Allah’a karşı yalan uydurandan yahut kendisine hiçbir şey vahyedilmemişken “Bana da vahyolundu” diyenden ve “Ben de Allah’ın indirdiği ayetlerin benzerini indireceğim” iddiasında bulunandan daha zalim kim olabilir? (Ey Resul!) Kendilerini ölüm sancıları içinde bulduklarında ve melekler ellerini uzatarak: “Ruhlarınızı teslim edin! Allah’a gerçek olmayan şeyleri izafe ettiğiniz ve kibre kapılarak O’nun ayetlerine karşı büyüklük tasladığınız için bugün aşağılanma cezası ile cezalandırılacaksınız!” diye o zalimlere seslendiklerini bir görsen!
a94. (Ve o zaman Allah şöyle buyuracak:) Andolsun ki sizi ilk defa yarattığımız gibi bize yapa yalnız geldiniz. Ve size (hayatta iken) bahşettiğimiz her şeyi arkanızda bıraktınız. Hani hakkınızda Allah’ın ortakları olduğunu sandığınız (Allah’a ulaşmak için aracı kıldığınız dünyalık menfaatler için gölgesine sığındığınız) şefaatçilerinizi sizinle beraber görmüyoruz. Andolsun ki; aranızdaki bağlar artık kopmuştur. (Çok güvenip itimat ettiğiniz ve sizi kurtarabileceklerine inandığınız sahte ilahlarınız) sizi yüzüstü bırakıp gitmiştir.
a95.  Kuşkusuz Allah tohumu ve meyve çekirdeğini patlat(ıp içinden filizler çıkar)andır. O Ölüden diriyi meydana getiren diriden de ölüyü çıkarandır. İşte (sizin Rabbiniz olan) Allah budur. O halde nasıl oluyor da (Rabbinizin öğütlerinden) uzaklaştırılıyorsunuz?
a96.  O karanlığı yarıp sabahı çıkaran geceyi dinlenme zamanı güneşi ve ayı da ince birer hesap ölçüsü kılandır. Bütün bunlar sonsuz kudret ve ilim sahibi olan Allah tarafından mükemmel bir ölçüyle takdir edilmiştir.
a97.  Karanın ve denizin karanlığında onlara bakıp yolunuzu bulabilesiniz diye yıldızları sizin için var eden O’dur. Gerçekten bilmek ve anlamak isteyen kimseler için ayetlerimizi açıklıyoruz.
Bkz.  16/16 21/31
a98.  Sizi bir candan yaratan O’dur. Ve O (sizin her biriniz için yeryüzünde karar kılan) bir vade/kalış süresi ve (ölümden sonra da emaneten kalınan) bir dinlenme yeri (tayin etmiştir). Biz bu mesajları hakikati kavrayabilecek insanlar için açık ve anlaşılır kılmaktayız.
a99.  Gökyüzünden suyu (yağmuru) indiren O’dur. Sonra biz onunla her çeşit bitkiyi çıkarırız. O bitkiden bir filiz ondan da büyüyüp birbirinin üstüne binmiş taneler başaklar çıkarırız. Hurma tomurcuklarından sarkan salkımlar üzüm zeytin ve nar bahçeleri yetiştiririz. Bunlardan kimi birbirine benzer kimi benzemez. Her birinin meyvesine bir ilk meyve verdiklerinde bir de tam olgunlaştıklarında bir bakın! Hiç kuşkusuz bütün bunlarda inanacak insanlar için derin mesajlar vardır
a100. Bir de cinleri (görünmeyen varlıkları) Allah’a ortak koştular. Hâlbuki onları O yaratmıştır. Bilmeden O’na oğullar ve kızlar isnat ettiler. Hâşâ O onların ileri sürdüğü niteliklerden uzaktır ve şanı yücedir!
Bkz. 2/116 4/117-120 18/50 19/44 34/41 36/60-61
a101.  Göklerin ve yerin eşsiz yaratıcısı O’dur. O’nun eşi olmadığı halde nasıl (olur da) O’nun bir çocuğu olabilir! Her şeyi O yaratmıştır ve her şeyi hakkıyla bilen O’dur.
a102. İşte (ey insanlar) sizin (kulluk etmeniz gereken sadece) Rabbiniz (olan) Allah’tır ve O’ndan başka hiçbir ilah yoktur. O her şeyin yaratıcısıdır (ve yaratılanların idaresi O’nun elindedir). Öyle ise yalnız O’na kulluk edin. Zira O her şeyi görüp gözeten ve gerçek manada güvenilmeye layık olandır.
a103. Gözler O’nu algılayamaz ama O gözleri (ve gözlerin gördüklerini) algılar. O’nun ilmi her şeyin bütün inceliklerine nüfuz eder. O her şeyden haberdardır. Bkz. 75/23
a104. Doğrusu Rabbinizden size anlama ve kavrama (kabiliyeti) verilmiştir. O halde kim (gerçeği) görmek isterse kendi lehine ve kim de (bunca hakikate rağmen) körlüğü tercih ederse kendi aleyhine davranmış olur. Ve (inanmamakta ısrar edenlere de ki): “Ben de sizin üzerinize (illa da inanmanızı sağlayacak) bir bekçi değilim (sadece bir tebliğciyim).”
a105. Onlar sana: “Sen iyi ders almışsın” desinler diye ve bir de bilen bir toplum için o (Kur’an’)ı açıklayalım diye ayetleri değişik biçimlerde işte böylece açıklıyoruz.
a106. Sen Rabbinden sana ne vahyolunmuşsa ona uy! O’ndan başka ilah yoktur. Müşriklerden yüz çevir!
a107. Eğer Allah dileseydi onlar (da inanmak isteseydi) şirk koşmazlardı. Seni onlara bekçi kılmadık. Sen onların yaptıklarından sorumlu da değilsin. Bkz. 13/40 88/21-22
a108. Allah’tan başka varlıklara tapanlara (şirkte ısrar ediyorlar diye) sövmeyiniz ki onlar da cahillikle şaşkınlığa kapılıp Allah’a sövmesinler. Zira Biz her topluma (güzel görmek istedikleri için) kendi yaptıklarını güzel gösterdik. Sonunda dönüşleri ancak rablerinedir. O onlara (dünyada) yaptıklarını bütün ayrıntılarıyla anlatacaktır.
a109.  Onlar kesin bir dille Allah adına yemin ederek eğer kendilerine bir mucize gelirse ona (ilahi kelama) mutlaka inanacaklarını söylediler. De ki: “Mucizeler sırf Allah’ın katındadır/yetkisindedir.” Şunu iyi bilin ki (ey mü’minler; onlara) mucize gönderilseydi bile (yine de) inanmayacaklar(dı). Bkz. 17/59
a110.  (Kötü niyet ve eylemlerinden dolayı) biz onların kalplerini ve gözlerini ters döndürürüz de ilkin ona iman etmedikleri gibi (mucize geldikten sonra da inanmazlar). Biz de onları azgınlıkları içinde bırakırız da bocalar dururlar.
a111. Eğer onlara gerçekten melekleri indirseydik ölüler kendileriyle konuşsaydı ve her şeyi karşılarına toplasaydık Allah dilemedikçe (kendileri de istemedikçe) onlar yine de inanmayacaktı. Fakat onların çoğu (yaptıkları cahilliğin kendilerini nereye götüreceğini) bilmezler.
Bkz. 10/96-97 17/92 25/21
a112.  İşte böylece Biz görünen ve görünmeyen varlıklar içinden zihin çelmeyi amaçlayan yaldızlı sözlerle birbirlerini aldatan şeytani güçleri her peygambere düşman kıldık. Ama Rabbin dileseydi onlar bunu yapamazdı. Bırak onları düzdükleri teorilerle baş başa kalsınlar!
Bkz. 3/184 6/34 25/31 41/43
a113. Bir de (şeytanlar) ahirete inanmayanların gönülleri bu yaldızlı sözlere meyletsin onlardan hoşlansınlar ve işleyecekleri günahları işlesinler diye (bu fısıldamayı yaparlar).
a114. (De ki:): “O size Kitab’ı açıklanmış olarak indirmişken Allah’tan başka bir hakem mi arayayım?” Kendilerine kitap verdiklerimiz(den Yahudi ve Hristiyan âlimleri) de hiç kuşkun olmasın ki o (Kur’an’)ın gerçekten Rabbin tarafından indirildiğini biliyorlar.
a115.   Rabbinin sözü doğruluk ve adalet bakımından tamdır. O’nun sözlerini değiştirebilecek yoktur. O (her şeyi) hakkıyla işiten (her şeyi) hakkıyla bilendir.
a116.  Yeryüzündekilerin çoğunluğuna uyacak olursan seni Allah yolundan saptırırlar. (Çünkü) onlar (aklın ve vahyin gereklerine göre değil) ancak zanna göre hareket ederler. Bundan dolayıdır ki onlar kurgusal bilgiye dayanırlar.
a117.  Muhakkak ki senin Rabbin evet O kimin O’nun yolundan saptığını ve kimin doğru yolda olduğunu en iyi bilendir.
a118.  O halde O’nun ayetlerine iman ediyorsanız Allah’ın adı anılarak (putlara adanmadan) kesilen hayvanlardan yiyin.
a119.  Size ne oluyor da üzerine Allah’ın adı anılarak kesilen hayvanların etlerinden yemiyorsunuz? Oysa Allah çaresizlik sonucu yemek zorunda kaldıklarınız dışında size haram kıldığı etleri ayrıntılı biçimde açıkladı. Birçokları hiçbir doğru bilgiye dayanmaksızın sırf keyfi arzularına uyarak insanları yoldan çıkarırlar. Hiç kuşkusuz Rabbin haddi aşanları çok iyi bilmektedir.
a120.  Günahın aşikâre olanını da gizlisini de bırakın. Çünkü günah işleyenler; kazandıkları (günahlar) yüzünden (bir gün mutlaka) cezalandırılacaklardır.
a121.  Üzerinde Allah’ın adı (kasten) anılmayan (hayvanların etlerin)den asla yemeyin! Çünkü bu davranış tam bir yoldan çıkıştır. Ve (insanların kalplerindeki) şeytanî dürtüler sahiplerine sizi (neyin günah olduğu ve neyin olmadığı konusunda) tartışmaya çekmelerini fısıldarlar. Onlara boyun eğerseniz şüphesiz siz de Allah’a ortak koşmuş olursunuz.
Bkz. 5/5 ve dipnotu.
a122. (Manen) ölü iken (yani imandan mahrum durumdayken) dirilttiğimiz ve kendisine insanlar arasında yürüyebileceği bir ışık tuttuğumuz kimse karanlıklar içinde kalıp ondan hiç çıkamayacak durumdaki kimse gibi olur mu? İşte kâfirlere yaptıkları çirkinlikler (ilahi yasalar gereğince) böyle çekici gösterilmiştir.
a123.  Ve işte böylece biz her kasaba ve şehrin büyüklük taslayan (varlıklı) günahkârlarını -orada hileli düzenler kursunlar diye- (fırsat verip) oranın ileri gelenleri durumuna getirdik. Oysa onlar hileli düzeni ancak kendilerine kurarlar da bunun farkına varmazlar.
Bkz.17/16 29/13 34/31 34/33 34/35 43/23 71/22
a124.  Onlara ne zaman (Kur’an’dan) bir ayet gelse derler ki: “Allah’ın resullerine verilenin (vahiy peygamberlik ve mucize gibi) bir benzeri bize de verilmedikçe biz kesin olarak iman etmeyeceğiz.” Allah elçiliğini kime vereceğini (onlardan) daha iyi bilir. Bu şekilde günah işleyenlere kurdukları hileli düzenleri nedeniyle Allah katından bir aşağılama ve çok şiddetli bir azap isabet edecektir.
a125. Allah her kimi (iyi niyetinden dolayı) doğruya erdirmek isterse onun kalbini İslâm’a açar. Kimi de (kötü niyet ve eyleminden dolayı) sapıklıkta bırakmak isterse onun da kalbini göğe yükseliyormuş gibi dar ve sıkıntılı kılar. Allah iman etmeyenlerin üstüne işte böylece pislik/azap bırakır.
a126.  İşte bu (İslâm dini) Rabbinin dosdoğru yoludur. Gerçekten biz ayetlerimizi düşünen bir topluluk için ayrıntılı olarak açıkladık.
a127.   O (hayat koordinatlarını Kur’an’a göre belirleye)nlere Rableri katında barış ve esenlik yurdu (olan cennet) vardır. Allah yaptıkları (doğru ve yararlı) işler sayesinde onların en yakın dostu (ve yardımcısı) olacaktır.
a128. İşte o (mahşer) günü (Allah) onların hepsini huzurunda toplayacak ve: “Ey cinler (görünmeyen) şeytani varlıklar! İnsanların çoğunu yoldan çıkardınız” (diyecek). Onların insanlardan dostları da şöyle diyecekler: “Rabbimiz! Biz birbirimizden faydalandık. Nihayet bize tayin ettiğin vademize ulaştık.” (Bunun üzerine) Allah da buyuracak ki: “Sizin durağınız cehennemdir. Allah aksini dilemedikçe orada kalacaksınız.” Şüphesiz Rabbin tam hüküm ve hikmet sahibidir her şeyi bilendir.
a129. İşte böylece işledikleri günahlar yüzünden zalimlerin bir kısmını diğer bir kısmının peşine takarız (inatları yüzünden birbirlerini felakete götürürler).
a130. (O gün Allah zalimlere soracak) Ey görünmeyen ve görünen akıl sahibi iradeli varlıklar! Size ayetlerimi anlatan ve böyle bir günle karşılaşacağınızı (haber vererek) sizi uyaran içinizden resuller gelmedi mi? Onlar da: “Haksız olduğumuza bizzat kendimiz şahitlik ederiz” diyecekler. Böylece dünya hayatı onları aldatmış olur ve kâfir olduklarına dair kendi aleyhlerine şahitlik ederler.
a131.  Gerçek şu ki: Bir toplumun fertleri (doğru ile eğrinin anlamından) habersiz olduğu sürece Rabbin o toplumu yaptığı yanlışlıklardan dolayı asla yok etmez.
a132. Herkes için yaptıklarına göre dereceler vardır. Rabbin onların yaptıklarından habersiz değildir.
Bkz. 46/19
a133. Rabbin zengindir (hiçbir şeye muhtaç değildir her şey O’na muhtaçtır) rahmet sahibidir. Dilerse sizi yok eder ve sizi başka bir toplumun soyundan yarattığı gibi sizden sonra da yerinize dilediği bir toplumu getirir.
Bkz. 2/143 4/133 35/16-17 47/38
a134.  Şüphe yok ki size vaat edilen o (hesaplaşma günü) mutlaka gelecektir. Siz onu engelleyemezsiniz.
a135.  De ki: “Ey kavmim! (Allah’ın nurunu söndürmek için) elinizden geleni yapın ben de (O nurun her tarafa yayılarak dünyayı aydınlatması için) elimden geleni yapacağım. Yakında kimin nihai başarıya ulaşacağını göreceksiniz!” Şu muhakkak ki zalimler asla mutluluğa erişemezler.
a136. Onlar Allah’ın yarattığı tüm ekinlerden ve (evcil) hayvanlardan O’na sınırlı bir pay ayırdılar. Asılsız saplantılara uyarak: “Bu Allah’ındır bu da (O’na eş koştuğumuz) ilahlarımızındır” dediler. Üstelik ilahları (için ayırdıkları) payı Allah’a geçmezken Allah (için ayırdıkları) pay (Allah zengindir diye) bu ortaklara geçebiliyor. Ne kötü hüküm veriyorlar.
Bkz. 5/103 ve dipnotu.
a137. Bir de (Allah’a ortak koştukları) varlıklara veya güçlere olan inançları Allah’tan başka şeylere ilahlık yakıştıranların çoğuna çocuklarını öldürmelerini (bile) güzel gösterir ve böylece (bu durum) onları yok olmaya ve inançlarında şaşkınlığa götürür. Şayet Allah dileseydi (onları kendi iradelerine bırakmasaydı) bunu yapamazlardı (fakat Allah onları zorla doğru yola iletmeyi dilememiştir). Artık sen onları uydurdukları yalanlarla (saçma geleneklerle bâtıl inançlarla hurafelerle) baş başa bırak.
a138. Bir de kendi (asılsız iddialarına dayanarak) dediler ki: “Bunlar yasaklanmış hayvanlar ve ekinlerdir. Onları bizim dilediklerimizden başkası yiyemez. (Şunlar da putlara adandığı için) sırtlarına (binilmesi ve yük yüklenmesi) yasaklanmış hayvanlardır.” Bir kısım hayvanları da keserken üzerlerine Allah’ın adını anmazlar (onları Allah için kesmezler). (Bütün bunları) Allah’a iftira ederek (Allah böyle emretmiştir diyerek) yaparlar. Bu iftiraları sebebiyle Allah onları cezalandıracaktır.
a139.  Yine dediler ki: “Şu hayvanların karınlarında olanlar yalnız erkeklerimize aittir kadınlarımıza ise haram kılınmıştır. Şayet (yavru) ölü doğarsa o zaman (kadın erkek) hepsi onda ortaktır.” Allah bu değerlendirmelerinin cezasını verecektir. Şüphesiz ki O hüküm ve hikmet sahibidir (her şeyi) hakkıyla bilendir.
Bkz. 5/103
a140. Bilgisizlik ve ahmaklıkları yüzünden kendi (kız) çocuklarını öldürenler ve Allah’ın kendilerine (helal olarak) verdiği rızkı Allah’a iftira ederek haram sayanlar gerçekten hüsrana uğramışlardır ve doğru yolu bulamamışlardır.
a141.  Çardaklı ve çardaksız (asmalı ve asmasız üzüm) bağları/bahçeleri tatları çeşit çeşit hurmaları ekinleri (renk koku ve lezzetleriyle) birbirine benzeyen ve benzemeyen zeytin ve narları yaratan O’dur. Meyve verdikleri zaman onların meyvelerinden yiyin ve hasat edildiği zaman da hakkını (öşrünü ve sadakasını) verin. İsraf etmeyin! Çünkü Allah israf edenleri sevmez.
a142. Hayvanlardan yük taşıyanı da tüyünden döşek yapılanı da yaratan O’dur. Allah’ın size rızık olarak verdiği şeylerden yiyin şeytanın ardına düşmeyin! Şüphesiz o sizin için apaçık bir düşmandır.
a143. (Allah evcil hayvanlardan) sekiz çift yarattı. (Erkek ve dişi olarak) koyundan iki keçiden de iki. De ki: “Allah iki erkeği mi haram kıldı yoksa iki dişiyi mi? Yoksa iki dişinin rahimlerinde bulunan yavruları mı? Eğer doğru söyleyenler iseniz bu konuda ne biliyorsanız söyleyin bana.”
a144.  (Allah) deveden de iki sığırdan da iki (çift yarattı.) De ki: “Allah bunların erkeklerini mi dişilerini mi yoksa bu iki dişinin rahimlerinde bulunan yavruları mı haram kıldı? Yoksa Allah’ın size böyle vasiyet ettiğine şâhit mi oldunuz?” Bilgisizce insanları saptırmak için Allah’a karşı yalan uydurandan daha zalim kim olabilir? Şüphesiz Allah o zalimler topluluğunu doğru yola iletmez.
a145. De ki: “Bana vahyedilenlerde leş akıtılmış kan iğrenç bir şey olan domuz eti üzerinde Allah’tan başka bir ismin anıldığı kurban dışında yenmesi yasak olan hiçbir şey görmüyorum. Kim de çaresiz kalırsa açgözlüce saldırmadan ve zaruri ihtiyacını da aşmadan (isteksiz olarak yerse bunda bir sakınca yoktur). Çünkü şüphesiz Rabbin çok bağışlayandır çok merhamet edendir.”
Bkz. 2/173 5/3 16/115
a146. Biz (aşırılıkları ve sapıklıkları yüzünden yalnızca) Yahudilere vaktiyle bütün tırnaklı hayvanları haram kılmıştık. Bir de sığır ve koyunların sırt bağırsak ve kemik yağları dışında kalan içyağlarını (don yağlarını) da haram kılmıştık. İşte böyle azgınlıkları sebebiyle onları cezalandırmıştık. Biz elbette doğruyu söyleriz.
Bkz. 4/161
a147.  (Ey Resul!) Eğer (Allah rahmet sahibidir O böyle ceza vermez diyerek) senin yalan söylediğini iddia ederlerse onlara de ki: “(Evet) Rabbiniz geniş bir rahmet sahibidir ama O’nun suçlu insanları cezalandırması da kaçınılmazdır.”
a148. Müşrikler diyecekler ki: “Eğer Allah dileseydi (irademizi devre dışı bırakırdı da) Ondan başkasına ilahlık yakıştırmazdık atalarımız da (öyle yapmazdı) ve (Onun izin verdiği) hiçbir şeyi de yasaklamazdık.” Onlardan öncekiler de aynı şekilde (saçma gerekçelerle resulleri) yalanlamışlardı ve sonunda azabımızı tatmışlardı. De ki: “Yanınızda bize açıklayacağınız bir bilgi var mı? Siz zandan/kuruntudan başka bir şeye uymuyorsunuz ve siz sadece yalan söylüyorsunuz.”
a149.  De ki: “En kesin delil Allah’ındır. Eğer O dileseydi (sizler de isteseydiniz) hepinizi doğru yola iletirdi.”
a150. De ki: “(Haram saydıklarınız hakkında) Allah’ın bunu haram kıldığına tanıklık edecek şahitlerinizi haydi getirin!” Eğer yalan yere tanıklık ederlerse sakın onların tanıklığını onaylama! Bizim mesajlarımızı yalanlayanların ve ahirete de inanmayanların keyfi düşüncelerine uyma! Onlar (değil midir ki) başkalarını Rablerine eşit tutuyorlar.
a151. De ki: “Gelin Rabbinizin size neleri haram kıldığını ben söyleyeyim: O’na hiçbir şeyi ortak koşmayın! Anaya-babaya iyilikten ayrılmayın (onlara karşı saygısızlık yapmayın. Fakirlik korkusuyla) çocuklarınızı öldürmeyin! (Allah buyuruyor ki:) Sizin de onların da rızkını biz veririz. İster açık olsun ister gizli kötülüğün ve ahlaksızlığın her çeşidinden uzak durun! Haklı bir gerekçeye dayanmaksızın Allah’ın haram kıldığı bir cana kıymayın!” İşte bunları (Allah) size bildiriyor. Umulur ki aklınızı kullanırsınız (da bütün bunlara riayet edersiniz).
Bkz. 4/32
a152. Bir de erginlik çağına girinceye kadar (himayeniz altında bulunan) yetimlerin mallarına uygun yolla ilgilenme dışında yaklaşmayın! Ölçüyü ve tartıyı tam ve denk yapın! (Biz) hiç kimseye taşıyabileceğinden daha ağır bir sorumluluk yüklemeyiz. (Şahitlik etmek ve hüküm vermek gibi herhangi bir konuda) bir görüş belirteceğiniz zaman yakın akrabanız da olsa adil olun (taraf gözetmeyin). Allah’a karşı taahhütlerinize (daima) riayet edin! Öğüt alırsınız (ve gereğini yerine getirirsiniz) diye (Allah) size bunları emretti.
Bkz. Yetim malları konusunda 2/ 220 4/2 3 6 10 17/34
a153.  (Ey insanlar!) İşte benim dosdoğru yolum (İslam) budur! Öyleyse bu yolu izleyin! Sakın sizi Allah’ın yolundan ayrı düşürecek (ve felaketlere sürükleyecek bâtıl) yollara girmeyin! İşte (Allah) kötülüklerden sakınasınız ve huzura ulaşabilesiniz diye size bu direktifi verdi.
a154. Sonra da (güzel davranışlar sergileyerek) iyilik edenlere yönelik nimetimiz tamamlamak her şeyi ayrıntılı biçimde açıklamak ve bir yol haritası ve bir rahmet olmak üzere Musa’ya ilahi kelâmı (Tevrat’ı) verdik ki onlar (en sonunda) Rablerinin huzuruna çıkacaklarına inansınlar!
a155.  Bu (Kur’an) bizim indirdiğimiz bereketli bir kitaptır. Merhamet edilmeniz ona uymanıza ve kötülüklerden sakınmanıza bağlıdır.
Bkz. 2/2 3/103 5/16 ve dipnotu 10/57 14/1 21/10
a156.  (Mahşerde hesaba çekildiğiniz zaman) “Bizden önceki yaşamış olan iki topluluğa (Yahudiler ile Hristiyanlara) kitap indirildi ve biz onların okuduklarından habersiz kaldık” demeyesiniz diye o (Kur’an’)ı size indirdi.
a157. Veya: “Bize de o kitap indirilseydi; muhakkak ki onlardan daha fazla hidayete ererdik” demeyesiniz diye işte size Rabbinizden apaçık bir delil bir hidayet ve bir rahmet kaynağı (olan Kur’an) gelmiştir. Öyleyse Allah'ın mesajlarını yalanlayandan ve onlardan küçümseyerek yüz çevirenden daha zalim kim olabilir? Biz ayetlerimizden yüz çevirenleri bu davranışlarından dolayı azabın kötüsüyle cezalandıracağız.
a158. Yoksa o inkârcılar (iman etmek için) meleklerin kendilerine inmesini yahut (bizzat) Rabbinin (karşılarına gelip gözlerine) görünmesini veya O’ndan (kıyamet ve ölüm gibi) bazı alametlerin gelmesini mi bekliyorlar? (Ama) Rabbinin (kesin) işaretlerinin ortaya çıkacağı gün iman etmenin daha önce inanmamış yahut inandığı halde bir hayır yapmamış olan kimseye hiçbir yararı olmayacaktır. De ki: “(Ya şimdiden iman edin ve faydalı işler yapın ya da ahiret gününü) bekleyin! Doğrusu biz de bekliyoruz!”
a159. İnançlarının bütünlüğünü bozup (tanınmaz hale getirerek) gruplara fırkalara ayrılanlara gelince; onlar için yapabileceğin bir şey yoktur. Onların işi ancak Allah’a kalmıştır. Zamanı geldiğinde Allah onlara vaktiyle yaptıklarını gösterecektir.
a160.  Kim (Allah’a) bir iyilikle gelirse ona on kati verilir. Kim de bir kötülükle gelirse sadece misliyle cezalandırılır ve onlara asla haksızlık yapılmaz. Bkz. 4/40 27/89 28/84
a161.  De ki: “Şüphesiz Rabbim beni dosdoğru bir yola mükemmel bir dine (yani) tek Allah inancına yönelen İbrahim’in dinine iletti. O (hiçbir zaman) Allah’tan başka şeylere ilahlık yakıştıranlardan olmadı.”
a162. De ki: “Benim salâtım (yakarışım yönelişim Hakk’tan yana duruşum) ibadetlerim (faydalı eylemlerim) hayatım ve ölümüm (yalnızca) âlemlerin Rabbi olan Allah içindir.”
a163. “O’nun hiçbir ortağı yoktur. Bana emredilen de budur. (Bunun için) ben Müslümanların öncüsüyüm.”
a164.  De ki: “Ben Allah’tan başka bir Rab mı arayacağım? Hâlbuki O her şeyin Rabbidir. İnsanların yaptığı eylemler yalnızca kendilerini ilgilendirir ve hiçbir günahkâr başkasının (günah) yükünü taşımaz (hiç kimseye başkasının sorumluluğu yüklenmez). Zamanı gelince hepiniz (Mahşerde) Rabbinize döneceksiniz. İşte o zaman Allah hakkında anlaşmazlığa düştüğünüz her şeyi size açıklayacaktır.” Bkz. 17/15 35/18 39/7 53/38
a165. O (Allah) sizi dünyaya mirasçı yapmış ve kiminizi kiminizden denemek için derecelerle farklı/üstün kılmıştır ki bahşettiği şeyler aracılığıyla sizi imtihan edebilsin. Şüphe yok ki Rabbiniz ceza vermede hızlıdır ve şüphe yok ki O gerçekten çok bağışlayandır çok merhamet edendir.
,
a1.  Elif Lâm Mim Sad. Bkz. 2/1 dipnotu
a2. (Bu Kur’an) kendisi ile (insanları) uyarasın ve inananlara öğüt veresin diye sana indirilen bir kitaptır. O halde bu görevi yaparken sakın ruhun sıkılmasın/kalbinde bir şüphe olmasın. Bkz. 3/7 11/12 15/97 18/5 6
a3. (Ey insanlar!) Rabbinizden size indirilen Kitap’a uyun! O’nun dışında bir takım başka otoriteleri yakın görüp dostlar edinmeyin (onlara uymayın)! (Bunca uyarıya rağmen) ne kadar da az öğüt alıyorsunuz! Bkz. 12/103-106
a4. Biz nice kentleri(n insanlarını yaptıkları yüzünden) yok ettik. Azabımız onları ya (Lut kavminde olduğu gibi) geceleyin ya da (Şuayip kavmindeki gibi) öğle uykusu sırasında yakalayıverdi. Bkz. 6/10 7/97-98 22/45 28/58
a5. Baskınımız başlarına geldiği zaman çağırışları: “Biz gerçekten (haddi aşan) zalimlerdendik” demekten başka bir şey olmadı.
a6. Kendilerine (resul) gönderilenleri de gönderilen (resulleri)n kendilerini de mutlaka sorguya çekeceğiz. Bkz. 5/109 28/65
a7.  Andolsun ki yaptıklarını kendilerine bir bir anlatacağız. Zira biz onlardan uzak değiliz.
a8. O (kıyamet) gün(ü herkesin dünyada yaptığını) ölçmek ve değerlendirmek haktır. Kim(ler)in (sevabı) tartıda ağır gelirse; işte onlar kesintisiz mutluluğa erişecektir.
a9. Kim(ler)in de (günahları ağır sevapları) tartıda hafif gelirse; işte onlar ayetlerimize karşı haksızlık ettiklerinden dolayı kendilerini zarara uğratanlardır.
a10.  Andolsun ki sizi yeryüzüne yerleştirdik ve orada size geçimlikler yarattık. Ona rağmen ne kadar da az şükrediyorsunuz.
a11.  Yine Andolsun ki; sizi (önce madde olarak) yarattık sonra size (mükemmel bir) şekil verdik sonra da meleklere dedik ki: “Âdem’e secde edin (onun önünde saygı ile eğilin.” Onların hepsi secde ettiler yalnız (aslen cin taifesinden olan) İblis direndi ve secde edenlerden olmadı. Bkz. 2/34 ve dipnotu 7/11 15/30 17/61 18/50 20/116 38/73
a12. Allah İblis’e: “Secde etmeni emrettiğimde seni secde etmekten alıkoyan ne oldu?” dedi. O da: “Ben ondan üstünüm beni ateşten onu ise çamurdan yarattın” dedi. Bkz. 2/34 7/12 15/26-28 17/61 18/50 20/116 38/76 55/14-15
a13. (Allah:) “Öyleyse oradan (bulunduğun konumdan) çık/in! Çünkü o (makamda) büyüklük taslamak senin (hakkın) olamaz. Hemen çık (bulunduğun yerden). Gerçekten sen aşağılanmış kimselerdensin” buyurdu.
a14. (İblis: “Hiç olmazsa insanların) tekrar dirilecekleri güne kadar bana süre ver” dedi.
a15. (Allah:) “Tamam sen artık mühlet verilen kimselerden oldun” buyurdu.
a16. (Bunun üzerine İblis:) “Mademki beni (yaptıklarım yüzünden rahmetinden uzaklaştırarak) azgın bıraktın o halde ben de gidip senin doğru yolunun üzerinde onlar(ı saptırmak) için pusuya yatacağım” dedi.
a17. Sonra Andolsun ki: “Onların önlerinden arkalarından sağlarından ve sollarından gelip sokulacağım. Ve sen onların çoğunu nankörlük eden kimseler olarak bulacaksın” dedi.
a18. (Allah) buyurdu ki: “Haydi yerilmiş ve kovulmuş olarak oradan çık! Andolsun ki onlardan kim sana uyarsa sizin hepinizi cehenneme dolduracağım.”
a19. (Ve size gelince) “Ey Âdem! Sen ve eşin cennette kalın. Dilediğiniz yerden (ve canınızın çektiği her çeşit meyveden) yiyin. Fakat şu ağaca yaklaşmayın! Yoksa zalimlerden (haddi aşanlardan) olursunuz.”
a20. Bunun üzerine şeytan (o ana kadar) birbirlerine kapalı olan mahrem yerlerini açıp kendilerine göstermek amacıyla onlara (şöyle) fısıldadı: “Rabbinizin sizi bu ağaçtan uzak tutması yalnızca siz ikiniz melekler (gibi) olmayasınız ya da sonsuza kadar yaşayamayasınız diyedir.”
a21. Bir de onlara: “Muhakkak ki ben sizin iyiliğinizi isteyenlerdenim” diye yemin etti.
a22. Böylece ikisinin de yanılmalarını sağladı. Âdem ile eşi o ağacın meyvesinden tadar tatmaz birden çıplaklıklarının (mahrem yerlerinin açıldığının) farkına vardılar. Bunun üzerine bahçeden topladıkları yapraklarla mahrem yerlerini örtmeye başladılar. Rableri de onlara şöyle seslendi: “Ben ikinizi de o ağaçtan yasaklamadım mı?” Ve size: “Şeytan mutlaka ikinize de açık bir düşmandır” demedim mi? Bkz. 20/121
a23. (İkisi de:) “Ey Rabbimiz! Biz kendimize zulmettik; bizi bağışlamaz ve bize merhamet etmezsen hiç şüphesiz kaybedenlerden oluruz!” dediler. Bkz. 2/37
a24. (Allah) buyurdu ki: “(Şeytana uyduğunuz için) buradan (şeytan ve siz) birbirinize düşman olarak göç edin bakalım! Sizin için yeryüzünde bir süreye kadar yerleşme ve faydalanma vardır.” Bkz. 2/36 20/123
a25. (Allah) yine buyurdu ki: “Orada yaşayacaksınız orada öleceksiniz ve oradan (dirilip Mahşere) çıkarılacaksınız.”
a26.  Ey âdemoğulları!” Şu bir gerçektir ki size hem çıplaklığınızı örtecek hem de güzel görünmenizi sağlayacak giyim-kuşam (yapma bilgisini) öğrettik. Ama sizi koruyan ve sakınmaya yarayan takva elbisesi en hayırlısıdır. İşte bu nimetler Allah’ın yüce kudretine delalet eden ayetlerdendir. Ola ki düşünür de öğüt alırlar.”
a27.  Ey Âdemoğulları! Ayıp yerlerini kendilerine açmak için elbiselerini soyarak ana-babanızı cennetten çıkardığı gibi şeytan sizleri de ayartıp tuzağa düşürmesin! Zira şeytan ve adamları sizin göremeyeceğiniz yerlerden sizi görürler. Muhakkak ki biz şeytanları inanmayanların dostu yaptık.
a28. Onlar ne zaman utanç verici bir iş işleseler (fahşa): “Biz atalarımızı da bu işi yapar bulduk. Allah da bunu emretmiştir bize” derler. De ki: “Şüphesiz ki Allah asla utanç veren işleri emretmez. Siz Allah hakkında bilmediğiniz şeyleri mi söylüyorsunuz?”
a29. De ki: “Rabbim (yalnızca) doğru olanın yapılmasını emretmiştir. O halde kulluğunuzu göstermek üzere giriştiğiniz her işte bütünüyle O’na yönelin! Dini yalnız kendisine has kılarak (gönlünüze başka ilahlar getirmeden sadece) O’na dua edin! (Unutmayın ki) ilk defa sizi yarattığı gibi (yeniden yaratacak ve) yine O’na döneceksiniz.”
a30. Allah (insanların) bir kısmını (iyi niyet ve eyleminden dolayı) doğru yola yönelterek onurlandırdı bir kısmına da (kötü niyet ve eyleminden dolayı) doğru yoldan sapmak kaçınılmaz oldu. Çünkü onlar; Allah’a inanmakla beraber şeytanları kendilerine evliya edindiler. Ve onlar kendilerinin (hâlâ) doğru yolda olduklarını sanıyorlar. Bkz. 16/36
a31. Ey Âdemoğulları! “Her mescide giderken giyinin ziynetinizi takının. Yiyin için fakat israf etmeyin! Çünkü Allah israf edenleri asla sevmez.”
a32. De ki: “Allah’ın kulları için yarattığı güzelliği rızkın iyisini temizini yasaklayan kimdir?” De ki: “Bunlar dünya hayatında iman edenler içindir. Kıyamet gününde ise yalnız onlara tahsis edilmiştir. Biz ayetlerimizi bilen bir kavim için böylece açıklarız.
a33. De ki: “Rabbim ancak açık ya da gizli kötülükleri günahın her çeşidini haksız yere (başkalarının hak ve özgürlüklerine) göz dikmeyi hakkında hiçbir delil indirmediği varlıkları Allah’a ortak koşmanızı ve bilmediğiniz şeyleri Allah’a izafe etmenizi yasaklamıştır.”
a34. Ve her toplum için bir vade belirlenmiştir. Öyle ki vadeleri dolduğunda ne bir an geri kalabilirler ne de bir an öne geçebilirler.
Bkz. 7/34 10/49 15/5 16/61 23/43 63/11
a35. Ey Âdemoğulları! İçinizden size ayetlerimizi anlatan resuller geldiğinde her kim (kötülük yapmak ve günah işlemekten) sakınırsa ve (davranışlarını) düzeltip ıslah olursa işte onlar gelecek kaygısı taşımayacak ve geçmişte yaptıkları için de üzüntü duymayacaktır.
a36. Ayetlerimizi yaşamaktan geri durup onlara karşı büyüklük taslayanlar; işte onlar cehennemliklerdir. Onlar orada kalacaklardır.
a37. (Uydurduğu hükümleri Allah’a nispet ederek) Allah adına yalan uyduran veya O’nun ayetlerini yalanlayandan daha zalim kim olabilir? (Onların) kaderden nasipleri (ne ise) kendilerine ulaşacaktır. Melekler gelip canlarını alırken onlara: “Hani nerde Allah’tan başka yalvarıp durduğunuz varlıklar?” dediklerinde: “Onlar bizi bırakıp kayboldular!” diye karşılık verecekler ve (böylece) hakkı inkâr eden kimseler oldukları konusunda kendi aleyhlerine tanıklık etmiş olacaklar.
Bkz. 18/49 48/28
a38. (Bunun üzerine Allah buyuracak ki:) “Sizden önce gelip geçmiş olan cin ve insan (görünür görünmez iradeli) topluluklar arasında siz de girin ateşe!” Her topluluk (cehenneme) girdikçe; (kendisine uyduğu) yoldaşına lanet eder. Nihayet hepsi peş peşe orada toplanınca; sonrakiler öncekiler için derler ki: “Rabbimiz! İşte bizi bunlar saptırdı. Onun için bunlara katmerli azap ver.” (Allah) buyurur ki: “Her biriniz katmerli azaba müstahaksınız ama bunu bilmiyorsunuz.”
a39. Ve (bunun üzerine) öncekiler sonrakilere şöyle diyecek: “Sizin bize karşı bir üstünlüğünüz yoktur. Öyleyse yaptığınız kötülükler yüzünden tadın azabı!”
a40.  Muhakkak ki ayetlerimize ilgi göstermeyen (onları anlamak istemeyen) ve onlara karşı büyüklük taslayanlar var ya; işte onlara yüce âlemlerin (rahmet) kapıları açılmaz ve onlar halat iğne deliğinden geçinceye kadar cennete de giremezler. Biz suçluları işte böyle cezalandırırız.
a41.  Onlar için cehennemde (ateşten) bir döşek ve üstlerine de (yine ateşten) örtüler vardır. Biz zalimleri işte böyle cezalandırırız.
Bkz. 21/39 29/55 39/16
a42. İman edip doğru ve yararlı işler yapanlara gelince -ki biz hiç kimseye gücünün yeteceğinden başkasını yüklemeyiz- işte onlar cennet halkıdır ki onlar orada kalacaklardır.
a43.  Onların içlerinde kinden ne varsa söküp atarız. Altlarından ırmaklar akarken derler ki: “Hidayetiyle bizi (bu nimete) kavuşturan Allah’a hamdolsun! Allah bize doğru yolu göstermeseydi kendiliğimizden hidayete eremezdik. Andolsun ki; Rabbimizin resulleri hakkı getirmiştir.” (Onlara:) “İşte (dünyada yapmış olduğunuz) güzel işlere karşılık şu cennete vâris kılındınız” diye seslenilir.
Bkz. 15/47 ve dipnotu.
a44. Cennetlikler cehennemliklere: “Rabbimizin bize vaat ettiğini biz gerçek olarak gördük. Siz de Rabbinizin vaat ettiğini gerçek olarak gördünüz mü?” diye seslenirler. Onlar “Evet” derler. O zaman aralarında bir davetçi: “Allah’ın lâneti zalimlere olsun!” diye seslenir.
a45.  Onlar (insanları) Allah yolundan alıkoyan ve onu eğri göstermek isteyenlerdir. Onlar ahirete de inanmayanlardır.
a46.  Bu iki taraf (cennet halkıyla cehennem halkı) arasında (iki grubu birbirinden ayıran) bir perde vardır. (Bu sûrun) A’râf (denilen tepelerin) üzerinde de (cennetlik ve cehennemliklerin) hepsini yüzlerinden tanıyan (kimlerin cennete ya da cehenneme gideceğini bilen) kimseler vardır. Henüz cennete girmemiş olan (fakat oraya gireceklerini bekleyen) cennet ehline: “Allah’ın selamı üzerinize olsun (kurtuluşa erdiniz)!” diye seslenecekler.
Bkz. 7/48 57/13
a47. Gözleri cehennem ehli tarafına döndürülünce de: “Ey Rabbimiz! Bizi zalimler topluluğu ile beraber bulundurma!” derler.
a48. (Yine) A’raf ehli simalarından kendilerini tanıdıkları birtakım (inkârcı) kimselere seslenerek derler ki: “Ne çokluğunuz ne de taslamakta olduğunuz büyüklük size hiçbir yarar sağlamadı.”
a49. “Allah’ın rahmetine eriştirmeyeceğine dair yemin ettiğiniz kimseler bu (cennetlik ola)nlar mıdır?” dedikten sonra (cennetliklere dönerek): “Girin cennete artık size ne korku vardır ne de üzüleceksiniz” (derler).a
a50.  Cehennem halkı cennet halkına: “Üzerimize biraz su dökün yahut Allah’ın size bahşettiği azıklardan (atın bize)!” diye seslenecekler. (Fakat mü’minler:) “Doğrusu Allah gerçeği inkâr edenlere her ikisini de haram kılmıştır” diyecekler.
a51.  O inkârcılar ki; dinlerini alaya eğlenceye aldılar ve böylece dünya hayatı(nın cazibesi) onları aldatmış oldu. Artık onlar bu günlere yetişeceklerini unuttukları ve bizim ayetlerimizi inkâr ettikleri gibi Biz de onları bugün unutacağız.
a52.  Andolsun ki Biz onlara inanmaya gönüllü bir toplum için hidayet rehberi ve bilgiye dayalı ayrıntılı açıklamalarda bulunduğumuz rahmet kaynağı olan (mükemmel) bir kitap gönderdik.
Bkz. 3/7 11/1
a53. (O inkârcılar) O (hesap günün)ün gerçekleşmesinden başka bir şey mi bekliyorlar? Onun bildirdiği sonuç gelip çattığı gün onu daha önce önemsemeyenler: “Rabbimizin resulleri (bize) gerçeği getirmişlerdi (ama biz yine de iman etmemiştik). Ah keşke Allah katında sözü geçen ve kurtuluşumuz için aracılık edebilecek şefaatçilerimiz olsaydı da bizim adımıza şefaat etselerdi! Yahut daha önce yaptıklarımızdan farklı işler yapmak için (dünyaya) geri gönderilsek” diyecekler. Onlar cidden kendilerine yazık etmiş ve uydurdukları varlıklar (ilahlar) da onları yüzüstü bırakmıştır.
a54. Şüphesiz ki sizin Rabbiniz olan Allah gökleri ve yeri altı aşamada yaratan sonra da arş üzerinde istiva eden (yarattığı her şeyin kanununu koyarak evreni sınırsız kudret ve iktidarıyla hükmü altına alan)dır. Geceyi durmadan kendisini kovalayan gündüzle bürüyüp örten Güneş’i Ay’ı ve yıldızları yasalarına boyun eğmiş olarak yaratan O’dur. Dikkat edin yaratmak da yarattıklarını koyduğu yasalara göre yönetmek de yalnız O’na aittir. Âlemlerin Rabbi olan Allah ne yücedir!
Bkz. 13/2 32/4 36/38
a55. Rabbinize alçak gönüllülükle ve derin bir acziyet duygusu içinde yakarın/dua edin. Doğrusu O aşırı gidenleri sevmez.
Bkz. 7/205
a56. (Allah’ın mesajlarıyla barış ve huzur anlamında) belli bir düzene girmiş olan yeryüzünde bozgunculuk yapmayın! (Azabından) korkarak ve (rahmetini) umarak O’na dua edin! Çünkü Allah’ın rahmeti iyilere/iyilik yapanlara her zaman yakındır.
a57. Rahmetinin önünde (yağmurla gelecek bereketleri) müjdeleyici olarak rüzgârları gönderen O’dur. Nihayet o rüzgârlar topladığı (yağmur dolu) ağır bulutları yüklendiğinde; biz onu ölü bir bölgeye göndeririz; derken onunla su indirir ve o su ile de türlü türlü mahsuller yetiştiririz. İşte ölüleri de böyle (diriltip) çıkarırız. Umulur ki iyice düşünüp ibret alırsınız.
a58.  Rabbinin izniyle toprağı verimli olan yerin bitkisi de güzel olur. Kötü olandan ise faydasız bitkiden başka bir şey çıkmaz. İşte şükredecek bir toplum için ayetleri böylece farklı şekillerde (çeşitli örneklerle) açıklıyoruz.
a59.  Andolsun ki Nuh’u da (resul olarak) kavmine gönderdik. Dedi ki: “Ey kavmim! Allah’a (gönülden boyun eğin ve yalnızca O’na) kulluk edin. Sizin O’ndan başka ilahınız yoktur. Doğrusu ben üzerinize (inecek olan) büyük bir günün azabından korkuyorum.”
a60. Kavmi içinden önde gelenler: “Doğrusu biz senin apaçık bir sapıklık içinde olduğunu görüyoruz!” diye karşılık verdiler.
a61.  Nuh dedi ki: “Ey kavmim! Bende herhangi bir sapıklık yok ben âlemlerin Rabbi tarafından gönderilmiş bir elçiyim.”
a62. “Size Rabbimin mesajlarını iletiyorum (ayrıca) size öğüt veriyorum. (Çünkü ben) Allah tarafından (vahiy sayesinde bana bildirilen ama) sizin bilmediğinizi (gerçekleri) biliyorum.”
a63.  Sizi (cehennem azabına karşı) uyarmak sizin (kötülüklerden) sakınmanızı ve böylece (ilahi bir) rahmete kavuşmanızı sağlamak için kendi aranızdan bir adama Rabbiniz tarafından bir zikir (öğüt) geldi diye mi hayret edip duruyorsunuz?
a64. (Bunca uyarılara rağmen) onu yalancılıkla suçlamaya devam ettiler. Bunun üzerine Biz de (büyük bir tufan gönderdik ve) onu ve gemide beraberinde olan (inanan)ları kurtardık. Ayetlerimizi yalan sayanları da suda boğduk. Çünkü onlar gerçekten (gönül gözleri) kör (olmuş inatçı ve zalim) bir toplum idiler.
a65. Âd kavmine de kardeşleri Hud’u gönderdik. O dedi ki: “Ey milletim! Allah’a kulluk edin O’ndan başka ilahınız yoktur. Siz hâlâ (Allah’ın azabından) sakınmayacak mısınız?”
a66. Halkından ileri gelen inkârcılar ona: “Biz seni aptal olarak görüyoruz ve bir yalancı olduğunu düşünüyoruz” dediler.
a67.  Hud onlara dedi ki: “Bende bir aptallık yoktur tersine tüm varlıkların Rabbi tarafından gönderilen bir elçiyim.”
a68. “Size Rabbimin vahiy ile gelen buyruklarını tebliğ ediyorum. Ve ben sizin için güvenilir bir nasihatçiyim.”
a69. “(Cehennem azabına karşı) sizi uyarması için kendi aranızdan biri aracılığıyla Rabbiniz tarafından size öğüt verici bir mesajın gelmesine mi hayret ediyorsunuz? Düşünün ki; Nuh toplumunun ardından size (büyük bir) güç (ve yetenek) vererek (bu topraklarda) egemen olmanızı sağladı. Ve artık Allah’ın nimetlerini hatırlayın ki kurtuluşa eresiniz!” Bkz. 10/2 38/4
a70. (Soydaşları ona:) “Sen bize tek Allah’a kulluk edelim atalarımızın taptıkları ilâhları bırakalım diye mi geldin? Eğer söylediklerin doğru ise ilerde uğrayacağımızı söylediğin azabı şimdi başımıza getir de görelim (bakalım) dediler.”
a71. (Bunun üzerine Hud) dedi ki: “Rabbinizin layık gördüğü ürkütücü bir bela ve gazapla kuşatılmış durumdasınız zaten! Şimdi Allah’ın haklarında hiçbir delil indirmediği yalnızca sizin ve atalarınızın taktığı (uydurma) isim(li put)lar hakkında mı benimle tartışıyorsunuz? (O kaçınılmaz olan azabı) bekleyin öyleyse; doğrusu ben de sizinle beraber bekleyeceğim!”
a72. Biz (engin lütuf ve) rahmetimizle Hud’u ve beraberindeki (mü’min)leri (zalimlerin elinden) kurtardık ayetlerimizi yalanlayanların iman etmeyenlerin (zulme ve haksızlığa devam edenlerin) kökünü kazıdık. Bkz. 69/6-8
a73. Semud kavmine de kardeşleri Salih’i (elçi olarak görevlendirdik). Dedi ki: “Ey kavmim! (Yalnızca) Allah’a kulluk edin. (Zira) sizin O’ndan başka ilahınız yok. Bakın size Rabbinizden açık bir mucize gelmiştir. İşte şu; Allah’ın devesi. Bu sizin için bir delildir. Bırakın onu da Allah’ın mülkünde yesin içsin. Sakın ona bir kötülük etmeyin! Yoksa sizi elem dolu bir azap yakalar.” Bkz. 11/64 17/59 26/155 54/27-28
a74. “Allah’ın sizi Âd kavminden sonra onların yerine geçirdiğini ve ovalarında köşkler edinip dağlarında yontma evler yaptığınız bir bölgeye yerleştirdiğini hatırlayın! (Evet) Allah’ın nimetlerini hatırlayın ki yeryüzünde bozgunculuk yapmaktan kaçınınız!”
a75. (Salih’in bu çağrısına karşılık) kavminden imana gelmeyip kibirlenenler içlerinden iman eden zayıflar için alay yollu şöyle dediler: “Siz Salih’in hakikaten Rabbi tarafından gönderilmiş bir resul olduğuna inanıyor musunuz?” Onlar da: “Doğrusu biz (ona ve) onun aracılığıyla gönderilen her şeye iman ediyoruz” dediler.
a76. (Buna rağmen) büyüklük taslayanlar dediler ki: “Biz de sizin iman ettiğiniz şeyi inkâr ediyoruz.”
a77.   Ve böyle (diyerek Allah’a itaatin simgesi olan) dişi deveyi yatırıp hunharca kestiler ve böylece Rablerinin buyruğuna burun kıvırıp sırt çevirdiler. Ve (bununla da kalmayıp): “Ey Salih! Eğer gerçekten Allah’ın elçilerinden biriysen haydi getir şu bizi korkutup durduğun azabı!” dediler.
Bkz. 11/63 26/157
a78. Derken onları (müthiş bir gürültüyle patlayan bir) sarsıntı/deprem yakalayıverdi ve evlerinde birbiri üzerine yığılarak ölüverdiler.
Bkz. 7/91
a79. (Salih de onların düştüğü bu felaketi görünce) onlardan yüz çevirip şöyle dedi: “Ey kavmim! Andolsun ki ben size Rabbimin mesajını tebliğ ettim ve (iyiliğiniz için) size öğüt verdim; Anlaşıldı ki siz öğüt verenlerden hoşlanmıyorsunuz.”
a80.  Hani Lût da (erkek erkeğe sapık ilişkilere giren) kavmine şöyle demişti: “Sizden önceki milletlerden hiçbirinin yapmadığı hayâsızlığı mı yapıyorsunuz?”
a81. “Çünkü siz; kadınları bırakıp şehvetle erkeklere yaklaşıyorsunuz. Doğrusu siz çok aşırı giden bir toplumsunuz.”
a82. Halkının (bu uyarıya) verdiği cevap şundan ibaret oldu: “Bunları (Lut’u ve taraftarlarını) şehrinizden çıkarın; belli ki bunlar temizliğe fazla düşkün insanlarmış!”
a83.  Bunun üzerine biz de Lût’u ve eşi dışındaki yakınlarını kurtardık. Eşi ise geride kalıp helak olanlardan oldu.
Bkz. 11/81 21/74 66/10
a84.  Ve (geride kalanların) üzerlerine (helak edici) bir yağmur yağdırdık. İşte görün günaha gömülüp gidenlerin (ve isyana dalanların) başına geleni!
a85. Medyen toplumuna da kardeşleri Şuayb’ı (elçi olarak) gönderdik. Şuayb onlara dedi ki: “Ey milletim! Allah’a kulluk edin O’ndan başka bir ilâhınız yoktur. İşte size Rabbiniz tarafından açık bir delil geldi: Artık ölçüde ve tartıda dürüst olun insanların eşyalarını eksik vermeyin yeryüzünde huzur sağlandıktan sonra bozgunculuk çıkarmayın! Eğer inanıyorsanız sizin için hayırlı olan budur.”
Bkz. 11/84 29/36
a86. “Bir de inanan herkesi tehditle Allah’ın yolundan dönmeye zorlayarak ve (aldatıcı propagandalarla) onu eğri göstermeye çalışarak (doğruya götüren) her yolun kıyısında pusuya yatmayın! Ve hatırlayın ki siz pek az idiniz de (Allah) sizi çoğalttı (güçlü ve varlıklı bir toplum yaptı). Ve bakın ki (sizden önce yeryüzünde) fesat çıkaranların sonu ne olmuş (bundan ibret alın)!”
a87. (Ey kavmim!) “Eğer içinizden bir grup benimle gönderilen (hakikat)e inanır diğer bir grup inanmazsa o taktirde Allah aramızda hükmünü verinceye kadar bekleyin! Zira O hüküm verenlerin en hayırlısıdır.”
a88. (Şuayb’ın sözlerine karşılık) kavmi içinde ileri gelen kendini beğenmiş kimseler dediler ki: “Ey Şuayb! Hiç şüphen olmasın ki ya seni ve inanan yoldaşlarını ülkemizden sürgün edeceğiz yahut kesin bir biçimde bizim yolumuza döneceksiniz!” O da: “Peki ya bunu (sürgünü ya da yolunuza dönmeyi) istemiyorsak ne olacak?” dedi.
a89. “Allah bizi ondan (sizin bâtıl dininizden) kurtardıktan sonra yine ona dönecek olursak doğrusu Allah’a iftira etmiş oluruz. Rabbimiz olan Allah’ın dilemesi olmadıkça sizin inancınıza dönmemiz bizim için olacak şey değildir. Rabbimizin (sonsuz) ilmi her şeyi kuşatmıştır. Ancak Allah’a dayanıp güvendik biz. Ey Rabbimiz! Kavmimizle bizim aramızda sen hak ile hüküm ver. Sen hüküm verenlerin en hayırlısısın.”
a90. Kavminden inkârcıların ileri gelenleri dediler ki: “Şuayb’e uyarsanız; kesinlikle zarara uğrar perişan olursunuz.”
a91. Derken onları (müthiş bir gürültüyle patlayan bir) sarsıntı/deprem yakalayıverdi ve evlerinde birbiri üzerine yığılarak ölüverdiler. Bkz. 7/78 11/84
a92. Şuayb’ı yalanlayanlar (öyle bir azaba uğradılar ki) sanki yurtlarında hiç oturmamış gibi (kendileri yalan) oldular. Evet Şuayb’ı yalanlayanlar hüsrana uğrayanlar işte onlar oldular. Bkz. 11/95
a93. (Ve nihayet Şuayb onların düştüğü bu felaketi görünce) yanlarından dönüp giderken şöyle dedi: “Ey kavmim! Ben size Rabbimin gönderdiklerini tebliğ ettim ve size nasihat de ettim (ama fayda vermedi). Nankörlük etmiş bir topluluk için nasıl acıyabilirim?”
a94. Biz hangi bir bölgeye/topluma bir nebi (veya elçi) gönderdiysek ora halkını (gaflet uykusundan uyansınlar aciz olduklarını anlasınlar ve) yalvarıp yakarsınlar diye bir takım zorluk ve sıkıntıyla yakalayıvermişiz (imtihan etmişiz)dir.
a95. Sonra da o darlığı değiştirip yerine genişlik (bolluk) getiririz ki; refahı tatsınlar ve kendi kendilerine “atalarımız da darlığa ve sıkıntıya düşmüşlerdi” desinler. İşte Bunun üzerine hiç beklemedikleri bir anda (korkunç bir azap ile) onları ansızın yakalayıveririz! Bkz. 45/24
a96.  Eğer o memleketlerin ahalisi iman edip Allah’tan sakınsalardı elbette üzerlerine yerden gökten bereket kapıları açardık. Ama gerçeği yalanladılar ve biz de yaptıklarından dolayı onları kıskıvrak yakaladık.
a97. O halde hangi memleketin insanları (yapacakları yüzünden) azabımızın geceleyin onlar uykudayken ansızın başlarına gelmeyeceğinden emin olabilir?
a98. Yahut hangi memleketin halkı (işleyecekleri kötü fiillerden dolayı) azabımızın güpegündüz onlar oyalanıp dururken başlarına gelmeyeceğinden emin olabilir?
a99. Yoksa onlar Allah’ın mekrinden (tuzağından azabından) emin mi oldular? Hüsrana uğrayanlar topluluğundan başkası Allah’ın azabından emin olmaz.
Bkz. 12/107
a100. Önceki kuşakların (helâk oluşunun) arkasından yeryüzüne varis olanlar için (şu gerçek) hala ortaya çıkmadı mı: Eğer dileseydik kendi günahları yüzünden onları da mahvedebilirdik; hem de (hakikati) idrak etmesinler diye kalplerine mühür basarak!
a101. İşte o memleketlerin haberlerinin bir kısmını sana anlatıyoruz. Andolsun ki resulleri onlara apaçık deliller getirmişti; ama onların daha önce de yalanladıkları şeye inanmaya hiç niyetleri yoktu. İşte Allah (inatları yüzünden) inkârcıların kalplerini böyle mühürler.
a102. Ve biz onların çoğunda doğru olan şeylere karşı (içsel) bir bağlılık (sadakat) bulmadık. Tersine onların çoğunu yoldan çıkmış günahkârlar olarak bulduk.
a103.  Sonra onların ardından Musa’yı ayetlerimizle Firavuna ve onun ileri gelen adamlarına gönderdik. Onlar buna karşı haksızlık ettiler. Sonra bak o bozguncuların sonu ne oldu?
Bkz. 20/42-79 27/14
a104. Musa dedi ki: “Ey Firavun ben âlemlerin Rabbi tarafından gönderilmiş bir elçiyim!”
a105. “Bana düşen Allah hakkında gerçekten başka bir şey söylememektir. İşte size Rabbinizden apaçık delille çıkıp geldim. Öyleyse bırak artık İsrailoğullarını benimle (birlikte Mısır’dan çıkıp atalarının yurdu olan Filistin’e) gelsinler!”
a106. (Firavun) dedi ki: “Eğer bir mucize getirdiysen ve gerçekten doğru söylüyorsan onu göster bakalım.”
a107. Bunun üzerine Musa asasını yere bırakıverdi o da birdenbire kocaman bir ejderha oldu.
a108.  Ve elini (koynuna sokup) çıkardı ki bir de ne görsünler o bakan kimseler için parlak ve ışık saçıyordu!
a109. Firavunun kavminden ileri gelenler: “Doğrusu bu bilgin bir sihirbazdır” dediler.
a110. “Tek amacı sizi yurdunuzdan çıkarmak (ve tahtınızı ele geçirmek) isteyen biri!” (Bunun üzerine Firavun:) “Peki (buna) ne (yapmamı) öneriyorsunuz?” diye sordu.
a111. Şöyle cevap verdiler: “Onu ve kardeşini bir süre alıkoy ve şehirlere davetçiler gönder.”
a112. “Bütün usta ve bilgin sihirbazları senin huzuruna toplayıp getirsinler.”
a113. Ve sihirbazlar Firavuna gelip: “Galip gelecek olursak mutlaka bize büyük bir mükâfat verilir değil mi?” dediler.
a114. Firavun: “Evet yakın adamlarım arasına gireceksiniz” dedi.
a115. Sihirbazlar: “Ya Musa önce sen mi hünerini ortaya koyacaksın yoksa biz mi önce hünerimizi ortaya koyalım” dediler.
a116. (Musa:) “Siz koyun!” dedi. Ve onlar (asalarını) yere attıkları zaman insanların gözlerini büyüyle bağladılar ve onları korkuyla şaşkına çevirdiler.
a117. Biz de Musa’ya: “Asanı bırak (yere at)!” diye vahyettik. Bir de baktılar ki (Musa’nın asası) onların uydurduklarını yutuyor.
a118. Böylece gerçek kendini gösterdi ve onların yaptıkları boşa çıktı.
a119. Artık (böylece) orada onlar yenilmiş ve küçük düşmüşlerdi.
a120.  Sihirbazlar (hemen) diz çöküp secdeye kapandılar.
a121#122. (Ve) “Musa ve Harun’un Rabbi olan âlemlerin Rabbine iman ettik” dediler.
a123. Firavun: “Ben size izin vermeden iman ettiniz ha!” dedi. “Şüphesiz bu bir hiledir siz bunu yerli halkı oradan çıkarmak amacıyla şehirde planladınız. (Size ne yapacağımı) sonra anlayacaksınız!”
a124. “Karşı çıkmanızdan ve döneklik etmenizden dolayı işlerinizi bitireceğim yetkilerinizi ellerinizden alacağım sizi tutuklayıp seyahat özgürlüğünüzü elinizden alacağım sonra da hepinizi (çarmıha gererek) asacağım.”
Bkz. 20/71 26/49
a125. Onlar da: “(Ne yaparsan yap) biz zaten Rabbimize döneceğiz!” dediler.
a126. “Ve sen ancak Rabbimizin ayetleri bize gelince onlara inandık diye bizden öç alıyorsun. Ey Rabbimiz üzerimize sabır yağdır ve canımızı Müslüman olarak al!” diye dua ettiler.
Bkz. 5/59 9/74 85/8
a127. Firavunun kavminin ileri gelenleri: “Peki” dediler “Musa ve halkının ülkede karışıklık çıkarıp sana uyanları senden ve senin topraklarından uzaklaştırmalarına göz mü yumacaksın?” (Firavun:) “Onların oğullarını öldüreceğiz kadınlarını sağ bırakacağız. Çünkü gerçekten onların üzerinde ezici bir gücümüz var!” dedi.
a128.  Musa kavmine: “Allah’tan yardım dileyin ve sabredin. Gerçek şu ki yeryüzü Allah’ındır. Kullarından dilediğini ona mirasçı kılar. Ve istikbal Allah’a karşı sorumluluk bilinciyle yaşayanlarındır” dedi.
a129. Kavmi ona: “Biz sen gelmeden önce de çok eziyet çektik geldikten sonra da!” dediler. (Musa cevaben:) “Belki de Rabbiniz düşmanınızı yok edip yeryüzüne sizi varis kılacak ve sonra sizin nasıl (ve neler) yaptığınıza bakacak!”
a130. Andolsun ki; biz Firavun hanedanını düşünüp ibret alırlar diye yıllarca kuraklık ve mahsul kıtlığına mahkûm ettik.
a131. Onlara bir iyilik geldiğinde: “Bu bizim içindir” derlerdi. Ne zaman da başları dara düşse bunu Musa ve onun yandaşlarının uğursuzluğuna verirlerdi. Şüphesiz onların uğursuzlukları (yaptıkları yüzünden) Allah tarafından öngörülmüştür. Ne var ki çokları bunu bilmezler.
a132.  (Firavunun yandaşları Musa’ya) dediler ki: “Bizi büyülemek için her ne getirirsen getir biz sana inanacak değiliz.”
a133.  Bunun üzerine biz de onlara ayrı ayrı birer mucize olarak tufan (su baskını hayatı felç eden) çekirge sürüsü (ürünlere zarar veren) böcekler kurbağalar ve (sularını kızıla boyayan) kan gönderdik. Yine de büyüklük taslayarak günahkâr bir toplum oldular.
a134. Azap üzerlerine çökünce: “Ey Musa sana verdiği söze dayanarak bizim için Rabbine dua et! Eğer bu azabı bizden kaldırırsan Andolsun ki sana kesinlikle iman eder ve muhakkak İsrailoğullarını seninle birlikte (Mısır’dan) göndeririz” dediler.
a135. Fakat ne zaman ki sözlerini yerine getirmeleri için kendilerine süre verip de bu musibeti üzerlerinden kaldırdık onlar yine verdikleri sözden caydılar.
a136.  Bu yüzden; biz de onlardan intikam aldık (azap haklarını teslim ettik). Âyetlerimizi yalanlayıp umursamadıkları için hepsini denizde boğduk.
a137.  O güne kadar horlanan ezilen toplumu bereketlerle donattığımız toprakların doğusuna ve batısına mirasçı kıldık. İsrailoğullarının sabretmelerine karşılık Rabbinin onlara verdiği o güzel söz gerçekleşti. (Zalimlere gelince;) Firavunun ve soydaşlarının ortaya koydukları eserleri ve yükselttikleri yapıları yıkıp yok ettik.
Bkz. 28/5-6 44/25-28
a138. İsrailoğullarını denizden geçirdik. Onlar (çölde) gönülden putlara tapan bir topluluğa (Amelika kavmine) rastladılar ve dediler ki: “Ey Musa! Onların tanrıları gibi bize de bir tanrı yap!” O da dedi ki: “Siz gerçekten cahil topluluksunuz.”
a139#140. (Musa) dedi ki: “Şüphe yok ki (imrendiğiniz bu toplumun) yaşam tarzları onları kaçınılmaz biçimde yok oluşa götürecek. Çünkü yaptıkları her şey boş ve değersizdir. O (Allah verdiği nimetlerle) sizi âlemlere üstün kılmışken şimdi ben size Allah’tan başka bir ilah mı arayayım?”
a141. (Ey İsrailoğulları!) Hani sizi Firavun hanedanından kurtarmıştık. Onlar size ağır eziyetler çektiriyor oğullarınızı öldürüp kadınlarınızı (kızlarınızı) sağ bırakıyorlardı. Bu olaylar Rabbinizin size yönelik büyük bir sınavıdır.
Bkz. 2/49 28/4 ve dipnotu.
a142.  Ve Musa için (Sina Dağında) otuz gecelik bir süre belirledik. Ve buna bir on gece daha ekledik ki böylece Rabbinin belirlediği süre kırk geceye tamamlandı. Ve Musa kardeşi Harun’a şöyle dedi: “Halkımın arasında benim yerime geç dürüst (ve erdemli) davran bozguncuların yoluna uyma!”
Bkz. 2/51
a143. Ve Musa belirlediğimiz vakitte tayin ettiğimiz yere (Sina Dağına) varınca Rabbi ona konuştu. (Musa da:) “Ey Rabbim! Bana (kendini) göster ki sana bakayım!” dedi. (Allah:) “Beni (dünya gözüyle) asla göremezsin. (Çünkü gözlerin dünyadaki varlıkları görmeye programlanmıştır). Ama (illa da Beni görmek istiyorsan) şu dağa bir bak (şimdi ona görüneceğim); eğer o (sapasağlam) yerinde durabilirse o zaman sen de beni görebilirsin (demektir)!” Ve Rabbi dağa tecelli edince onu paramparça etti ve (bunu gören) Musa bayılarak yere düştü. Sonra ayılıp kendine geldiğinde: “Sen ne yücesin (Rabbim). Sana tevbe ettim ve ben iman edenlerin öncüsüyüm” dedi.
a144.  (Bunun üzerine Allah) “Ey Musa!” dedi. “Hem sana verdiğim elçilik göreviyle ve hem de seninle konuşmamla seni insanların başına seçtim. (Şimdi) sana verdiğimi (şu levhaları) al ve şükredenlerden ol.” Bkz. 4/164 40/78
a145. Biz ona (Tevrat’a ait) levhalarda insanlara öğüt olmak üzere her şeyi açık olarak yazdık. “Ona sıkıca sarıl! Kavmine de emret onları en güzel şekilde tutsunlar. Yakında size (ibret almanız için) yoldan çıkanların yurdunu ne hale getirdiğimi göstereceğim” (dedik). Bkz. 19/12
a146. Yeryüzünde haksız yere böbürlenenleri (kalplerini mühürleyerek) ayetlerim(i anlamak)tan uzaklaştıracağım. Onlar bütün mucizeleri görseler de (inatlarından) iman etmezler. Doğru yolu görseler onu yol edinmezler. Ama azgınlık yolunu görseler onu hemen kendilerine yol edinirler. Bütün bunlar ayetlerimizi yalanlamış olmalarından ve ondan gafil bulunmalarından ileri gelmektedir.
a147. Ayetlerimizi ve ahiret karşılaşmasını yalanlayanların bütün çalışmaları boşa gitmiştir. Yoksa onlar yaptıklarının karşılığından başka bir şeyle ödüllendirilmeyi mi bekliyorlardı?
a148. (Musa Tevrat levhalarını almak için Tur’a gittiği zaman) kavmi onun arkasından ziynet/süs eşyalarından (esen rüzgarla) böğürtü sesi çıkaran bir buzağı heykeline tapınmaya başladırlar. Görmemişler miydi ki o heykel onlara hitap edemiyordu ve kendilerine yol da gösteremiyordu. Ama buna rağmen onu tanrı edindiler ve zalimlerden oldular. Bkz.2/51 ve dipnotu 54 92 4/153 20/88
a149. (Nihayet İsrailoğulları yaptıklarına) pişman olup kendilerinin gerçekten doğru yoldan sapmış olduklarını anlayınca dediler ki: “Rabbimiz bize merhamet etmezse ve bizi bağışlamazsa muhakkak ki hüsrana uğrayanlardan oluruz.” Bkz. 20/92-94
a150.   Musa kavmine döndüğünde pek kızgın ve üzgün olarak şöyle dedi: “Benim arkamdan ne kötü işler yapmışsınız. Rabbinizin (azap) emrini çabuklaştırdınız öyle mi?” (Elindeki) Tevrat levhalarını bıraktı ve kardeşini başından tutup kendisine doğru çekiyordu (ki Harun ona:) “Annem oğlu bu topluluk beni güçsüz gördüler ve neredeyse beni öldüreceklerdi. Bari sen düşmanları sevindirecek bir şey yapma ve beni bu zalimler topluluğuyla birlikte değerlendirme!” dedi. Bkz. 20/94
a151. Musa dedi ki: “Ey Rabbim! Beni ve kardeşimi bağışla! Bizi rahmetinin içine al! Sen merhametlilerin en merhametlisisin.”
a152.  Muhakkak ki buzağıyı ilah edinenlere Rablerinden bir gazap ve dünya hayatında bir horluk erişecektir. İşte biz yalan uyduranları böyle cezalandırırız.
a153.  Ancak kötü işler yapan ve sonra pişmanlık duyup (Hakk’a) inananlara gelince doğrusu böyle bir tevbeden sonra şüphesiz senin Rabbin çok bağışlayandır çok merhamet edendir.
a154. Musa’nın öfkesi yatışınca levhaları koyduğu yerden aldı. Onların bir nüshasında Rablerinden sakınanlar için doğru yolu gösterir belgeler ve rahmet (yazılı) idi.
a155.  Musa belirlediğimiz (ikinci bir) buluşma için kavminden yetmiş adam seçip ayırdı (ve onlarla Tur Dağına çıktılar. Bazıları Allah’ı doğrudan görmek istedi). Bunları da dayanılmaz bir sarsıntı tutuverince (Musa) dedi ki: “Rabbim eğer dileseydin onları da beni de daha önceden helak ederdin. İçimizdeki beyinsizlerin yaptıklarından dolayı bizi de mi helak edeceksin? Bu sırf senin bir imtihanındır. Onunla sen dilediğini (kötü niyetlerinden dolayı) sapıklıkta bırakırsın dilediğini de (samimiyetinden dolayı) hidayete eriştirirsin. Sen bizim dostumuzsun. Öyleyse bizi bağışla bize merhamet et! Sen bağışlayanların en hayırlısısın.” Bkz. 2/55 4/153
a156. “Bize bu dünyada da ahirette de iyilik nasip et! Şüphesiz ki biz (tevbe edip) sana yöneldik.” Allah buyurdu ki: “Ben eylemlerine göre dilediğim kimseyi azabıma uğratırım. Rahmetim ise her şeyi kuşatmıştır. Onu Allah’a karşı sorumluluk bilinciyle yaşayanlara zekâtı verenlere ve ayetlerimize inananlara nasip edeceğim.”
a157. O (Ehl-i Kitap ola)nlar ki ellerindeki Tevrat’ta ve (daha sonra da) İncil’de tanımlanmış olan ümmi resule uyarlar. (Ve o resul) onlara yapılması doğru olanı tavsiye edip yapılması yanlış olanı yasaklar. Yine onlara temiz ve hoş şeyleri helal kılar kötü ve çirkin şeyleri yasaklar. (Dinin aslında olmadığı halde insanların sırtına yüklenmiş olan) ağır sorumluluk yüklerini ve (cehalet ve bağnazlık) zincirlerini kaldırır. Ve sonuç olarak ona inanan onu destekleyen ona yardım eden ve ona bahşedilen ışığın (Kur’an’ın) ardına onunla birlikte düşenler; işte böyleleri nihai kurtuluşa esenliğe erişen kimselerdir.
Bkz. 10/94
a158. De ki: “Ey insanlar! Şüphesiz ben Allah’ın sizin hepinize gönderdiği bir resulüyüm. Göklerin ve yerin mülkü yalnız O’nundur. O’ndan başka ilah yoktur. O diriltir ve öldürür. Öyleyse Allah’a ve nebi olan ümmî resulüne iman edin. O da Allah’a ve O’nun sözlerine inanmaktadır. Ona iman edin ki doğru yolu bulmuş olasınız.”
Bkz. 2/107 34/28
a159. Musa’nın (görevlendirildiği) toplum içinde öyleleri vardır ki; onlar (insanlara) hakkıyla rehberlik ederler ve o hakikat sayesinde adaletli davranırlar.
a160. Biz onları (İsrailoğullarını) ayrı topluluk halinde on iki kabileye ayırdık. (Tih Çölünde) kavmi kendisinden su isteyince Musa’ya: “Asanı taşa vur!” diye vahyettik. (Musa asasıyla taşa vurur vurmaz) derhal on iki pınar fışkırdı. (Bu sayede on iki kabileden) her biri su alacağı yeri öğrendi. (Ayrıca çölün kavurucu sıcağından korumak için) üzerlerine bulutla gölge çektik ve onlara kudret helvası ile bıldırcın indirdik. (Sonra da onlara şöyle dedik:) “Size rızık olarak verdiklerimizin temiz olanlarından yiyin.” Ama onlar (buna rağmen emirlerimizi dinlemediler. Böyle yapmakla) bize bir zarar vermiyorlar sadece kendilerine yazık ediyorlardı.
a161.  Hani (halkı zalim olan bir şehre yerleşecekleri zaman) onlara denmişti ki: “Bu şehre (Kudüs ya da Eriha’ya) yerleşin ve nimetlerinden de dilediğiniz gibi yiyiniz! (Fakat şehrin) kapısından girerken başlarınızı eğerek (hürmet ve tevazu ile) girin ve ‘Rabbimiz! Bağışla bizi’ deyiniz ki günahlarınızı bağışlayalım ve iyilik edenlerin mükâfatını artıralım.” Bkz. 2/58 4/154
a162. Ama (ne yazık ki) onlardan kötülüğe eğilimli olanlar kendilerine söylenen sözü (tahrif edip) başka bir sözle değiştirdiler ve bu yüzden biz de yaptıkları bütün kötülüklerin karşılığı olarak onların üzerine gökten bir bela (veba) gönderdik.
a163. Onlara denizin kıyısındaki o kasaba (halkı)nın durumunu (başına gelen felaketi) sor. Hani onlar (birtakım hileli yollarla) cumartesi gününü ihlal ederek haddi aşmışlardı. Zira tatil yaptıkları cumartesi günleri balıklar sürüyle geliyor tatil yapmadıkları (diğer) günlerde ise gelmiyorlardı. Biz onları işledikleri kötülükler sebebiyle işte böyle deniyorduk. Bkz. 2/65 4/47 154 16/124
a164.  Onlardan bir topluluk: “Allah’ın (yaptıkları yüzünden) kendilerini helak edeceği veya şiddetli bir azaba uğratacağı bir kavme ne diye öğüt veriyorsunuz?” dedi. (Öğüt verenler de) dediler ki: “Rabbinizin katında sorumlu olmayalım ve (bu bozguncular) belki böylece (öğüdümüzden etkilenirler de) sorumluluk bilincine erişerek erdemli bir hayatı tercih ederler diye” (öğüt veriyoruz).
a165. Onlar kendilerine yapılan uyarıları unutunca; kötülükten sakındıranları kurtardık ve zalimleri yoldan çıkmaları yüzünden ağır bir azap ile yakaladık.
a166. Sakındırıldıkları kötülüğü ısrarla ve küstahça işlemeye devam edince kendilerine: “Birer aşağılık maymun olunuz” dedik. Bkz.2/65 5/60
a167. Ve (senin) Rabbin (Yahudiler kötü alışkanlıklarından vazgeçmedikçe) kıyamet gününe kadar onlara en kötü eziyeti yapacak (zalim) kimseleri başlarına musallat edeceğini bildirmiştir. Doğrusu senin Rabbin ceza vermekte çabuktur ama O aynı zamanda çok bağışlayan çok merhamet edendir.
a168. (Daha sonra) onları gruplara ayırarak yeryüzüne dağıttık. Onlardan iyi kimseler de vardır aksine (inkârda ve isyanda) olanları da vardır. (Biz) belki (doğru yola) dönerler diye onları hem iyiliklerle hem de (kıtlık ve sıkıntı gibi) kötülüklerle imtihan ettik.
a169. Nihayet onlardan sonra gelen (bozuk) bir nesil Kitab’a (Tevrat’a) varis oldu. Şu geçici dünyanın değersiz malını alır ve “(nasıl olsa) biz bağışlanacağız” derlerdi. Kendilerine benzeri bir mal/menfaat gelse (aynı düşünce ile) onu da alırlardı. Peki Kitap’ta Allah hakkında gerçek dışında bir şey söylemeyeceklerine dair onlardan söz alınmamış mıydı ve onlar Kitap’takini (defalarca) okumamışlar mıydı? Hâlbuki Allah’a karşı gelmekten sakınanlar için ahiret yurdu daha hayırlıdır. Hala akıllanmayacak mısınız?
a170. Kitap’a sımsıkı sarılıp namazı ikame edenlere gelince; şüphesiz biz böyle dürüst ve erdemli olmayı benimseyen ve bunu öğütleyen kimselerin hakkını elbette ziyan etmeyeceğiz.
a171. Hani o dağı (Tur-i Sina Dağı’nı tehdit için İsrailoğullarının) başına (bir bulut gibi) kaldırmıştık da onlar dağın üzerlerine düşeceğini sanmışlardı. Bu durumda kendilerine: “Size verdiğimiz Kitab’a sımsıkı sarılın ve içindeki mesajları sürekli aklınızda tutun. Böylelikle korunmuş olursunuz” demiştik.
Bkz. 2/93 4/154
a172. Kıyamet gününde: “Biz bundan habersizdik” demeyesiniz diye hani Rabbin Âdemoğullarından onların bellerinden zürriyetlerini çıkarmış ve onları kendilerine şahit tutarak: “Ben sizin Rabbiniz değil miyim (demişti)?” Onlar da: “Evet (Rabbimizsin) şahit olduk” demişlerdi.
Bkz. 5/7 ve dipnotu 57/8
a173. Ya da: “(Başka bir gerekçe önce sürerek ne yapalım) vaktiyle atalarımız müşrik olmuşlardı biz ise onlardan sonra gelen (ve onların yolundan giden) kuşaklardık. Bizi eğri yola sapanların yaptıklarından dolayı mı helâk edeceksin?” demeyesiniz diye (doğruyu gösteren bütün yolları size açtık).
a174. Belki inkârdan dönerler diye ayetleri böyle ayrıntılı bir şekilde açıklıyoruz.
a175. Kendisine mesajlarımızı lütfettiğimiz halde onları bir kenara itip de şeytanın kendisini peşine taktığı ve böylece azgınlardan olan adamın (ibret verici) durumunu onlara anlat.
a176. Eğer biz dileseydik onu bu ayetler sayesinde yükseltirdik. Ama o yere saplandı arzu ve isteklerine uydu. Onun durumu; üstüne varsan da dilini sarkıtıp soluyan kendi başına bıraksan da dilini sarkıtıp soluyan köpeğin durumu gibidir. İşte ayetlerimizi yalanlayan topluluğun durumu böyledir. Artık gerçek olan haberi onlara aktar. Umulur ki düşünürler.
a177. Ayetlerimize gerekli ilgiyi göstermeyenlerin ve yaratılış gayesine aykırı hareket edenlerin durumu ne kötüdür.
a178. Allah kime yol gösterirse gerçekten doğru yola erişen işte odur. O’nun (niyet ve eylemleri yüzünden) sapıklık içinde bıraktığı kimselere gelince; işte asıl ziyana uğrayanlar da onlardır!
a179.  Andolsun ki birçok görünen ve görünmeyen iradeli varlıkları (yaptıkları yüzünden) cehennemlik kıldık. Onların kalpleri var fakat (hakkı) anlamazlar gözleri var fakat (gerçeği) görmezler kulakları var fakat (doğruyu) duymazlar. Onlar hayvanlar gibidirler. Hatta hayvanlardan da sapıktırlar. Onlar gaflet içindedirler. Bkz. 25/44
a180. En güzel (en iyi) sıfatlar Allah’a aittir. Öyleyse o iyi sıfatlarla yalnız O’na dua edin ve O’nun isimleri hakkında gerçeği çarpıtanları bırakın (onlardan uzak durun). Böyleleri yaptıklarının cezasına çarptırılacaklardır!
a181.  (Bunun yanında) yaratmış olduğumuz (insanlar) arasında (başkalarına daima) doğru yolu gösteren ve onun sayesinde adaletle davranan insanlar da vardır.
a182.  Ama ayetlerimizi yalanlamaya kalkışan (ve onları ciddiye almayan zulüm ve isyanlarıyla yeryüzünü fesada uğratan) kimselere gelince; onları hiç bilmeyecekleri yerden adım adım felakete götüreceğiz. Bkz. 6/44-45
a183. Ben onlara (akıllarını başlarına devşirmek için) bir süre tanıyorum. Hiç şüphesiz benim düzenim sapasağlamdır. Bkz. 68/45
a184. Onlar düşünmediler mi ki (kendileriyle iç içe yaşamış olan) arkadaşlarında (resulde) delilikten eser yoktur. O ancak apaçık bir uyarıcıdır. Bkz. 34/46 81/22
a185. Onlar Allah’ın göklerdeki ve yerdeki mutlak egemenliğini yarattığı bütün o nesneleri hiç göz önüne almıyorlar mı? Ve (sormuyorlar mı kendilerine) ya vakit erişip ecelleri gelmişse? Artık bundan (Kur’an’dan) sonra başka hangi söze inanacaklar?
a186. Allah’ın (kötü niyet ve eylemlerinden dolayı) sapıklıkta bıraktığı kimseler için (Allah’tan başka) yol gösterici yoktur. Allah onları azgınlıkları içinde bırakır körü körüne yuvarlanır giderler.
a187.  Sana kıyametin ne zaman gelip çatacağını soruyorlar. De ki: “Onun ilmi ancak Rabbimin katındadır ve zamanı geldiğinde onu ortaya çıkaracak olan sadece O’dur. (O gün) göklere ve yere bütün ağırlığıyla çökecek ve sizi mutlaka umulmadık bir anda yakalayacaktır.” Sanki sen (kıyametin ne zaman kopacağını) biliyormuşsun gibi sana (onun vaktini) soruyorlar. De ki: “Onun bilgisi ancak Allah’ın katındadır. Ama insanların çoğu bunu bilmezler.”
a188. (Ey Resul) de ki: “Allah dilemedikçe kendime bir yarar sağlamak ya da kendimden bir zararı uzaklaştırmak benim elimde değil. Eğer insan kavrayışının ötesinde olanı bilseydim muhakkak ki kendime tüm güzelliklerden daha çok pay ayırmak isterdim ve bana kötülük de dokunmazdı. (Ama) ben sadece bir uyarıcıyım ve iman edecek bir topluma iyi haberler getiren müjdeleyiciyim.”
a189. Sizi tek bir candan yaratan (sevgiyle) kadına meyletsin diye ona kendi özünden/cinsinden eşini var eden O’dur. Öyle ki o eşini kucaklayınca eşi (ilkin) hafif bir yük yüklenir (gebe kalır) ve bir müddet onu (karnında) taşır. Sonra (kadının) gebeliği ağırlaşınca her ikisi birden Rableri Allah’a: “Bize gerçekten kusursuz bir (çocuk) bahşedersen muhakkak ki sana şükreden kimselerden olacağız!” diye dua ederler. Bkz. 4/1 6/98 30/21 39/6 49/13
a190. Ama (Allah) onlara iyi bir çocuk verince; kendilerine verdiği bu çocuk hakkında Allah’a ortaklar koşarlar. Allah onların ortak koştuğu şeylerden münezzehtir.
a191. Bunlar hiçbir şey yaratamayan tersine kendileri yaratılmış bulunan varlıkları mı (Allah’a) ortak koşuyorlar?
a192. Hâlbuki bunlar ne onlara yardım edebilir ne de kendilerine bir yardımları olabilir.
a193. Onları doğru yola çağırırsanız size uymazlar. Çağırmanız da susmanız da onlar için birdir (çünkü onlar inanmamaya karar vermişlerdir).
a194. Allah’tan başka çağırıp sığındığınız şeylerin hepsi hiç şüphe yok ki sizler gibi yaratılmış varlıklardır. Eğer doğru sözlü kimselerseniz haydi onları çağırın da davetinize icabet etsinler!
a195. Onların ayakları var mıdır ki onunla yürüsünler? Elleri var mıdır ki onunla tutsunlar? Gözleri var mıdır ki onunla görsünler? Kulakları var mıdır ki onunla işitsinler? De ki: “Çağırın ortaklarınızı da elinizden gelirse bana tuzak kurun ve göz açtırmayın.”
a196.  Doğrusu benim koruyucum bu Kitab’ı indiren Allah’tır. Zira O dürüst ve erdemli olanların koruyucusudur.
a197.  O’ndan başka taptıklarınız size yardım edemediği gibi kendilerine de yardım edemezler.
a198. Sen onları doğru yola çağırsan da kulak vermezler. Sen onların sana baktıklarını sanırsın hâlbuki onlar görmezler.
a199.  (Ey Resul!) Sen affetmeyi ve müsamahayı esas al. İyiyi ve güzeli emret cahillerden uzak dur (onlara aldırış etme)!
a200.  Ve eğer Şeytandan bir kışkırtı/vesvese seni sürükleyecek olursa (hemen) Allah’a sığın ve bil ki O (her şeyi) hakkıyla işiten (her şeyi) hakkıyla bilendir. Bkz. 23/97 41/36
a201.   Allah’a karşı sorumluluk bilinciyle yaşayan (dürüst ve erdemli insan)lara şeytandan bir vesvese dokununca hemen (ilahi öğretileri) hatırlarlar (ve şeytana uymamak için) gözlerini açarlar.
a202. (Şeytanların) dostlarına gelince şeytanlar onları azgınlığa sürükler sonra da yakalarını bırakmazlar.
a203. Ve sen (ey Resul) onlara (kendi isteklerine göre) bir âyet getirmediğin zaman: “Madem Rabbin bizim arzularımıza göre ayet göndermiyor bari) sen derleyip getirseydin ya!” derler. De ki: “Ben sadece Rabbim tarafından bana vahyolunan her neyse ona uyarım. Bu (Kur’an) inanmak isteyen bir toplum için Rabbinizin katından bahşedilmiş bir kavrama yöntemi bir yol gösterici ve bir rahmettir.”
a204. Bunun içindir ki Kur’an okunduğu zaman onu dinleyin ve susun (başka şeyler konuşmayın) ki (onun öğütlerini anlayarak) merhamete nail olasınız.
a205.  Rabbini gönülden yalvararak (Allah’ın yüceliği karşısında eğilerek) ürperti ve duyarlılık içinde (acziyetini ifade ederek) sesini yükseltmeden sabah akşam (her zaman) zikret ve sakın umursamaz kimselerden olma! Bkz. 7/55 ve dipnotu. 17/110 76/25
a206. Bil ki Rabbine yakın olanlar O’na kulluk etmekten asla kibre kapılmazlar. O’nu tesbih ederler (hayatı O’nunla anlamlandırırlar) ve yalnızca O’na secde ederler.
,
a1. Sana savaş ganimetlerini(n durumunu) soruyorlar. De ki: “Ganimetler hakkında (hüküm verme yetkisi) Allah’a ve Resulüne aittir. O halde eğer (gerçekten) inanıyorsanız Allah’a karşı gelmekten sakının aranızdaki kardeşlik bağlarını canlı tutun Allah’a ve Resulüne itaat edin! Bkz. 8/41
a2. Mü’minler ancak o kimselerdir ki; Allah(‘ın emri) hatırlatıldığı zaman kalpleri (sorumluluk bilinciyle) ürperir Allah’ın ayetleri kendilerine okunduğu zaman imanları (güçlenir ve güvenleri) artar. Ve (her işlerinde) Rablerine güvenip dayanırlar. Bkz. 3/135 9/124 39/23
a3. Onlar ki; namazı/salâtı ikame ederler ve kendilerine rızık olarak verdiklerimizden infak ederler (rızık emanetini sahibine teslim ederler). Bkz. 2/3
a4. İşte gerçek mü’minler bunlardır! Rableri katında onlar için yüksek dereceler bağışlanma ve cömertçe verilmiş tükenmez rızıklar vardır.
a5. (Ganimetlerin taksimi konusunda bazılarının hoşnutsuzluğu) Rabbinin seni hak uğrunda (Bedir’de savaşmak üzere) evinden çıkardığı zamanki tavırlarına benzer. (Bedir savaşına katılmak konusunda da) müminlerden bir grup isteksizdi.
a6. Hak (yolunda savaş) ortaya çıktıktan sonra sanki göz göre göre ölüme sürükleniyorlarmış gibi (savaş konusunda) seninle tartışıyorlardı. Bkz. 3/13 123 140 8/44 22/39
a7. Allah iki topluluktan birine sizi galip kılacağını vaat ediyordu. Siz de silahsız olan grubun (ticaret kervanının) size düşmesini istemiştiniz. Oysa Allah’ın muradı buyruklarıyla tam bir uyum içinde hakkı ortaya koymak ve hakkı inkâr edenlerin kökünü kazımak yönündeydi
a8. (Zalimlerle savaşmanızın amacı) suçlular istemese de Hakk’ın (yeryüzüne) hâkim olması ve batılın ortadan kaldırılmasıdır.
a9. Hatırlayın ki siz (Bedir’de güçlü düşman ordusuna karşı) yardım için Rabbinize yalvarıyordunuz. O da: “Size birbiri ardından inen bin melekle yardım edeceğim!” diye duanıza icabet etmişti.
Meleklerle yardım konusunda 3/122. Ayete de bakabilirsiniz.
a10. Allah bunu (meleklerle yardımı) sadece bir müjde olsun ve onunla kalpleriniz yatışsın diye yapmıştı. Yardım ancak Allah katındandır. Şüphesiz ki Allah üstün ve güçlü olandır hüküm ve hikmet sahibidir. Bkz. 3/126
a11. O zaman korkunuzu gidermek için (Allah) sizi hafif bir uykuya daldırmıştı. Ayrıca sizi temizlemek şeytanın vesvesesinden arındırmak kalplerinizi pekiştirmek ve ayaklarınızı sağlam bastırmak için size gökten su indirmişti.
a12. Hani Rabbin meleklere: “Ben sizinle beraberim inananların (cesaretini artırarak düşman karşısında) dimdik ayakta kalmasına sağlayın! Ben inkârcıların kalplerine korku salacağım. Öyleyse (Ey mü’minler bir daha savaşamayacakları şekilde) vurun boyunlarını ve kırın bütün parmaklarını!” diye vahyetmişti. Bkz. 47/4
a13. Bu da onların Allah’a ve Resul’üne başkaldır(arak meydan oku)maları yüzünden olmuştur. Her kim ki Allah’a ve Resul’üne meydan okursa bilsin ki Allah’ın cezalandırması çok şiddetlidir.
a14. İşte (Ey zalimler! Bu yenilgi size Allah’ın dünyadaki azabı) onu tadın! (Fakat asıl cezayı ahirette çekeceksiniz. Zira zalimler ve) inkârcılar için (orada) ateş azabı vardır.
a15. Ey inananlar! Ordu halinde savaşmak üzere inkârcılarla karşılaştığınız zaman onlara arkanızı dönüp kaçmayın!
a16. Kim o gün savaşmak için bir tarafa çekilmek veya diğer bir birliğe ulaşıp mevzi tutmak dışında onlara arkasını dönüp kaçarsa şüphesiz ki Allah’ın gazabına uğrar ve varacağı yer de cehennem olur. Orası ne kötü bir varış yeridir!
a17. (Bedir’de) onları (aslında) siz (kendi gücünüzle) öldürmediniz fakat onları (Hakka direndikleri ve zulmettikleri için) Allah öldürdü. (Ey Resul! Avucundaki kumu) attığın zaman da (aslında) sen atmadın fakat Allah attı(rıp onları yenilgiye uğrattı). Allah bunu inananları güzel bir imtihana tabi tutmak (sabır ve metanet konusunda eğitmek) için yaptı. Muhakkak ki Allah (her şeyi) hakkıyla işiten (her şeyi) hakkıyla bilendir. Bkz. 2/249 3/123 9/25
a18. Bu (da) sizin için (ey mü’minler): İşte Allah (her zaman) inkârcıların (ve zalimlerin) tuzağını boşa çıkarır.
a19. (Ey inkârcılar!) Eğer siz fetih/zafer istiyorsanız işte size zafer? Eğer (insanlara saldırmaktan zulüm ve haksızlıktan) vazgeçerseniz bu sizin için daha hayırlı olur. Eğer tekrar savaşa dönerseniz Biz de döneriz. Askeriniz çok da olsa sizi kurtaramayacaktır. Çünkü Allah inananlarla beraberdir.
a20. Ey inananlar! Allah’a ve O’nun resulüne itaat edin ve artık (O’nun mesajını) işitmiş bulunduğunuz halde ondan yüz çevirmeyin! Bkz. 4/80 ve dipnotu.
a21. Ve dinleyip kulak asmadıkları halde “İşittik” diyenler gibi olmayın!
a22. Gerçek şu ki Allah katında yaratıkların en kötüsü (tehlikelisi) aklını kullanmayan sağırlar ve dilsizlerdir. Bkz. 2/18 171 6/39 7/179 17/97
a23.   Şayet Allah onlarda (iyiliğe yönelme konusunda) bir hayır (bir eğilim) görseydi onlara (hakikate dair mesajları) elbette işittirirdi. Ama (istemedikleri halde) onlara (Hakkı zorla) işittirmiş olsaydı; yine de yüz çevirenler olarak arkalarını dönerlerdi (çünkü inanmaya niyetleri yoktu).
a24.   Ey inananlar! Allah ve resulü sizi yeniden dirilişinizi sağlayacak (size hayat verecek) olan (Kur’an’)a çağırdığı zaman bu çağrıya mutlaka uyun! Bilin ki Allah kişi ile kalbi arasına girer (kişinin yöneleceği istikamete göre kalbini o tarafa çevirir ve eğilimlerini yönetir. Unutmayın ki) sonunda hepiniz O’nun huzurunda toplanacaksınız.
a25. Bir de öyle bir fitneden sakının ki o içinizden sadece zulmedenlere erişmekle kalmaz (aynı zamanda hepinize erişir). Biliniz ki Allah’ın cezalandırması şiddetlidir.
a26. Ve yeryüzünde azınlıkta çaresiz (ve korumasız bir topluluk) olduğunuz (ve zalim) insanların sizi kapıp (esir) götürmesinden (ya da öldürmesinden) korktuğunuz günleri de hatırlayın! Bu halde iken Allah sizi yer-yurt nasip ederek barındırdı yardımıyla destekledi şükredesiniz diye size temiz ve helâl rızıklar bahşetti.
a27. Ey inananlar! Sakın (size tebliğ edilen ilahi öğretilerle ters düşerek) Allah’a ve resule ihanet etmeyin (Kur’an’a ve Kur’an’ın peygamber hayatındaki uygulaması olan sünnete ters düşecek davranışlarda bulunmayın)! Size tevdi edilen kendi emanetlerinize de bile bile ihanet etmeyin (sadakatsizlik göstermeyin)!
a28. Ve iyi bilin ki mallarınız ve çocuklarınız (imanınızı ölçmek ve kemâle ermeniz için) birer imtihan vesilesidir. Ve büyük mükâfat âhirette Allah’ın yanındadır. Bkz. 63/9
a29. Ey inananlar! Eğer Allah’a karşı sorumluluk bilinciyle yaşarsanız; O size iyiyi kötüden ayırt edecek bir anlayış verir. Kötülüklerinizi örter ve sizi bağışlar. Çünkü Allah büyük lütuf sahibidir.
a30. Hani inkârcılar seni tutuklamak öldürmek ya da Mekke’den sürmek amacı ile sana tuzak kurmuşlardı. Onlar tuzak kurarken Allah da tuzaklarını boşa çıkarıyordu. Hiç kuşkusuz Allah tuzaklara karşılık verenlerin en güçlüsüdür.
a31. Ayetlerimiz onlara okunduğu zaman şöyle derler: “(Evet) işittik istersek biz de bunun benzerini söyleriz. Bu eskilerin masallarından başka bir şey değildir.” Bkz. 25/5-6
a32. Bir de (küstahça bir eda ile): “Ey Allah’ımız eğer bu (Kur’an) bir gerçek olarak Senin katından ise gökyüzünden üstümüze taş yağdır veya acıklı bir azap getir (de görelim bakalım)” demişlerdi. Bkz. 70/1-4
a33. Oysa sen onların arasında olduğun müddetçe Allah (tüm şehri helâk edecek şekilde) onlara azap edecek değildi. Ayrıca Allah aralarında bağışlanma dileyenler varken onları cezalandıracak değildir.
a34.  Onlar Mescid-i Haram’ın bakımına ehil olmadıkları halde (inananları) oradan alıkoyarken Allah onlara ne diye azap etmesin? Oranın bakımına ehil olanlar ancak Allah’ın emirlerine uygun olarak yaşayanlardır. Fakat onların pek çoğu bunu bilmezler.
a35.  Onların Kâbe’nin yanındaki duaları ıslık çalıp el çırpmaktan başka bir şey değildir. O halde ey inkârcılar! (Hakikati inatla) inkâr etmenizden (ve zulme ve haksızlığa devam etmenizden) dolayı tadın bakalım azabı!
a36. Şüphesiz ki o inkâr edenler (insanları) Allah yolundan alıkoymak için mallarını harcarlar ve harcayacaklardır. Sonra da bu kendilerine iç acısı olacak nihayet yenilgiye uğrayacaklar ve inkârcılar toplatılıp cehenneme sevk edilecekler.
Bkz. 2/217 4/76
a37. (Bütün bunlar) Allah’ın kötü olanı iyi ve temiz olandan ayırması kötü olanı kendi türünden olanla yan yana getirip bir araya toplaması ve (nihayet) onları topluca cehenneme koyması içindir. İşte hüsrana uğrayanlar onlardır.
a38. İnkârcılara söyle: “Eğer saldırganlıklarından vazgeçerlerse geçmiş günahları bağışlanacaktır. Yok eğer eski tutumlarına dönerlerse daha öncekiler için geçerli olan kurallar onlar için de işleyecektir.”
a39. Ve artık (yeryüzünde) zulüm ve baskı kalmayıncaya ve insanların kulca yönelişleri bütünüyle ve yalnızca Allah’a adanıncaya kadar onlarla savaşın. Ama eğer direnmeyi bırakırlarsa (savaşmayı bırakın). Muhakkak ki Allah yaptıklarını hakkıyla görendir.
Bkz. 2/193
a40.  Yine de yüz çevirir (düşmanlığa devam eder)lerse artık bilin ki Allah sizin koruyucunuzdur. O ne güzel koruyucudur ve ne güzel yardımcıdır!
a41. Bilesiniz ki (savaşta) ganimet olarak aldığınız herhangi bir şeyin beşte biri Allah’a ve resule onun yakınlarına yetimlere yoksullara ve yolculara aittir. Eğer Allah’a ve hakkın batıldan ayrıldığı gün (yani) iki ordunun (Bedir’de) karşılaştığı gün kulumuz (Muhammed’)e indirdiklerimize inandıysanız (taksimatı buna göre yapın). Allah her şeye hakkıyla gücü yetendir.
a42. Hani (Bedir Savaşında) siz vadinin (Medine’ye) en yakın yamacında onlar vadinin uzak yamacında (Mekke tarafında) idiler. Ticaret kervanı da vadi tabanına sizden daha yakındı. Eğer (savaş için) buluşmak üzere sözleşseydiniz anlaşmazlığa düşerdiniz (cesaretiniz kırılır bu buluşmayı göze alamazdınız). Fakat Allah işlenmesi gerekli olan bir emri yerine getirmek için böyle yaptı. Ta ki helak olan; apaçık bir delilden dolayı helak olsun yaşayan da apaçık bir delilden dolayı yaşasın. Hiç kuşkusuz Allah (her şeyi) hakkıyla işiten (her şeyi) hakkıyla bilendir.
a43. Hatırla o vakti ki (cesaretiniz kırılmasın diye) Allah onları uykunda (rüyanda) sana (sayıca) az göstermişti. Eğer onları sana (olduğu gibi) çok gösterseydi elbette çekinecek ve bu iş hakkında ihtilafa düşecektiniz. Fakat Allah (yardımıyla sizi bundan) kurtardı. Şüphesiz O kalplerde olanı çok iyi bilendir.
a44. Allah ortaya çıkması gereken sonucun gerçekleşmesi (ve inananların zaferi) için savaş alanında karşılaştığınızda onları sizin gözlerinizde az gösteriyor (üzerinize gelsinler diye) sizi de onların gözünde iyice azaltıyordu. (Biliniz ki) bütün işler Allah’a döndürülecektir. Bkz. 3/13
a45. (O halde) ey inananlar! Savaş durumunda (düşman) bir toplulukla karşı karşıya geldiğinizde (asla gevşemeyin) sıkı durun ve Allah’ı çokça anın (O’nun sizinle beraber olduğunu hatırınızdan çıkarmayın) ki başarıya ulaşasınız!
a46. Allah’a ve Resulüne itaat edin birbirinizle çekişmeyin (tefrikaya düşmeyin). Sonra içinize korku düşer ve (bütün heybetiniz ve) kuvvetiniz elden gider. (O hâlde birbirinize karşı) sabırlı olun. Çünkü Allah sabredenlerle beraberdir.
a47. Çalım satmak insanlara gösteriş yapmak ve (inananları) Allah yolundan alıkoymak için yurtlarından/evlerinden çıkan (inkârcı)lar gibi olmayın! Allah onların bütün yaptıklarını (sınırsız kudretiyle) kuşatandır. Bkz. 2/264 4/38 107/6
a48. Hani şeytan (Bedir’de savaştan hemen önce) yaptıkları işleri kendilerine güzel göstererek (inkârcılara): “Bugün insanlardan sizi yenecek kimse yok ben sizin arkanızdayım” demişti. Fakat iki ordu birbirini görünce (şeytan) birdenbire geri dönerek: “Benim sizinle hiçbir ilgim yok ben sizin görmediğiniz (melekler)i görüyorum ve ben Allah’tan sakınırım çünkü Allah’ın azabı çok şiddetlidir” demişti. Bkz. 14/22 59/16
a49. O sırada münafıklar ile kalplerinde (inkâr ve şüpheden) hastalık bulunan (bazı yeni Müslüman)lar (sizin zayıflığınıza bakarak): “Bunları dinleri (galip gelmek konusunda) yanılgıya düşürmüş” dediler. Hâlbuki kim Allah’a güvenip dayanırsa Allah ona yeter. Çünkü Allah mutlak galiptir hüküm ve hikmet sahibidir. Bkz. 2/14
a50. O inkârcıları can çekişirlerken bir görseydin; melekler yüzlerine ve sırtlarına vura vura (canlarını alırken onlara şöyle diyecekler): “Yakıp kavuran azabı tadın bakalım! Bkz. 6/93
a51. “İşte bu (ceza) sizin dünyada kendi ellerinizle işlediğiniz (zulüm ve haksızlığ)ın (ahiretteki) karşılığıdır. Yoksa Allah kullarına asla haksızlık etmez!” Bkz. 3/182
a52. Bu inkârcıların durumu tıpkı Firavun hanedanının (yandaşlarının) ve onlardan önceki (inkârcı zalim)lerin durumu gibidir. Onlar da Allah’ın ayetlerini inkâr (ederek zulmetmeye devam) etmişlerdi. (Ama) Allah günâhları yüzünden (onların da) yakalarına yapışmıştı. Çünkü Allah sonsuz kuvvet sahibidir (hak eden için) azabı çetin olandır.
a53.  İşte (onların kendi yaptıklarının cezası) budur. Çünkü Allah (koyduğu yasalar gereğince) bir topluma bahşettiği nimeti ve esenliği o toplum kendi gidişini değiştirmedikçe asla değiştirmez Şüphesiz Allah (her şeyi) hakkıyla işiten (her şeyi) hakkıyla bilendir. Bkz. R’ad 13/11
a54. Bu inkârcıların durumu tıpkı Firavun hanedanının ve onlardan önceki inkârcıların durumu gibidir. Onlar Rablerinin ayetlerini yalanladılar biz de onları günahları yüzünden helâk ettik. Firavun ailesini denizde boğduk. Zaten onların hepsi zalim kimselerdi.
a55. Şüphesiz Allah katında yaratıkların en kötüsü (Rablerinin nimetlerini göremeyen) inkârcılardır. İşte bu yüzden onlar iman etmezler.
a56. Onlar kendileriyle antlaşma yaptığın sonra da her defasında hiç çekinmeden antlaşmalarını bozan kimselerdir.
a57. Eğer onları savaşta ele geçirirsen öyle cezalandır ki geride kalanlara ibret olsun.
a58. Eğer (antlaşma yaptığın) bir kavmin ihanet etmesinden korkarsan; sen de onlara karşı aynı şekilde davran (antlaşmayı boz). Şüphesiz ki Allah hainleri sevmez.
a59. İnkâr edenler (yaptıklarının bedelini ödemeden) yakayı kurtardıklarını sanmasınlar. Onlar kendilerine azabımızın ulaşmasına engel olamayacaklardır.
a60.  O halde onlara karşı toplayabildiğiniz kadar kuvvet ve atlı savaş birlikleri hazır edin ki bununla hem Allah’ın hem de sizin düşmanınız olan bu insanları hem de Allah’ın bildiği ama sizin bilmediğiniz diğer düşmanları yıldırıp caydırabilesiniz. (Fakat bunu yapabilmeniz için maddi ve manevi anlamda büyük fedakârlık etmeniz gerekiyor) Allah yolunda her ne harcarsanız karşılığı size eksiksiz ödenir ve asla haksızlığa uğratılmazsınız.
a61. Eğer onlar barışa yanaşırlarsa sen de barıştan yana ol ve Allah’a güven. Çünkü O (her şeyi) hakkıyla işitendir (her şeyi) hakkıyla bilendir.
a62. Eğer onlar (barış yanlısı gözükerek) sana hile yapmak isterlerse (korkma onlara karşı) Allah sana yeter. Zira seni hem (bizzat kendi) yardımıyla hem de mü’minlerle destekleyen O’dur.
a63. Allah inananların kalplerini uzlaştırmıştır (birbirine ısındırmış pekiştirmiştir). Eğer sen (uzlaştırmak konusunda) dünyadaki her şeyi harcasaydın yine de onların kalplerini uzlaştıramazdın. Fakat Allah onları uzlaştırdı. Çünkü O’nun kudreti her şeye üstündür hikmeti her şeyi kuşatmıştır.
a64. Ey Nebi! Allah sana da sana tabi olan mü’minlere de yeter.
a65. Ey Nebi! İnananları (Allah için düşmana karşı) savaşa hazırla! Eğer sizden sabırlı yirmi kişi bulunursa iki yüz inkârcıya galip gelir. Eğer sizden (sabırlı) yüz kişi bulunursa inkârcılardan bin kişiye galip gelir. Çünkü onlar anlamayan bir topluluktur.
a66. Şimdi Allah yükünüzü hafifletti çünkü sizin güçsüz olduğunuzu iyi biliyor. Bu durumda sizden sabretmesini bilen (dirençli) yüz kişi çıkarsa bunlar iki yüz kişiye galip gelir ve sizden böyle bin kişi çıkarsa Allah’ın izniyle iki bin kişiye galip gelir. Çünkü Allah (zulme karşı) direnenlerle beraberdir.
a67.  Kıran kırana gerçekleşmiş zorlu bir meydan savaşı olmadıkça bir nebiye esir almak yakışık almaz. Siz geçici dünya malını istiyorsunuz. Hâlbuki Allah âhireti (kazanmanızı) istiyor. Allah üstün ve güçlüdür hüküm ve hikmet sahibidir.
a68. Daha önceden Allah’tan verilmiş bir hüküm olmasaydı (esirleri bırakmak için) aldığınız fidyelerden ötürü size mutlaka büyük bir azap dokunurdu. Bkz. 30/1-5
a69. Artık elde ettiğiniz ganimetten helal ve temiz olarak yiyin. Allah’a karşı gelmekten sakının. Şüphesiz ki Allah çok bağışlayan çok merhamet edendir.
a70. Ey Nebi! Elinizin altında bulunan esirlere de ki: “(Bu savaşta sevdiklerinizle beraber malınızı mülkünüzü kaybettiniz fakat) eğer Allah kalplerinizde iyilik görürse; sizden alınan(lardan) çok daha güzelini (ve hayırlısını) size verecek ve sizi bağışlayacaktır. Çünkü Allah bağışlayandır merhamet edendir.”
a71.  Eğer sana hainlik etmek isterlerse (üzülme çünkü) daha önce Allah’a da hainlik etmişlerdi de Allah onlara karşı sana imkân ve kudret vermişti. Hiç kuşkusuz Allah her şeyi hakkıyla bilendir hüküm ve hikmet sahibidir.
a72. İman edip hicret eden ve Allah yolunda mallarıyla canlarıyla cihad edenler ve (muhacirleri) barındırıp (onlara) yardım edenler var ya işte onlar birbirlerinin dostlarıdır. İnandığı halde (Medine’ye) göç etmeyenlere gelince bunlar göç etmedikçe kendilerine karşı hiçbir yandaşlık koruyuculuk (miras bırakmak) yükümlülüğünüz yoktur. Ama din konusunda sizden yardım isterlerse sizinle aralarında antlaşma bulunan bir topluluk aleyhinde olmamak üzere kendilerine yardım etmeniz gerekir. Allah yaptıklarınızı hakkıyla görendir.
a73.  İnkârcılar da birbirlerinin (yardımcıları koruyucuları müttefikleri ve) dostlarıdır. Eğer (siz de kendi aranızda ittifak sağlayarak) gerekeni yapmazsanız yeryüzünde bir karışıklık ve büyük bir bozulma olacaktır.
a74. İman edip (Medine’ye) göçenler ve Allah yolunda mallarıyla canlarıyla cihad edenler ile bu göçmenlere barınak sağlayanlar ve yardım edenler var ya; işte bunlar gerçek mü’minlerdir ve onlar için bağışlanma ve bol rızık vardır.
a75. Sonradan iman ederek hicret edip de sizinle birlikte cihada katılanlar da sizdendir. Fakat Allah’ın Kitabı’na göre yakın akrabalar birbirlerine (vâris olmaya) daha uygundur. Şüphesiz ki Allah her şeyi hakkıyla bilendir.
Bkz. 9/100 59/8-9
,
a1.   (Bu ilân) Allah ve Resulü tarafından kendileriyle antlaşma yaptığınız müşriklere (ateşkes hükümlerinin yürürlükten kaldırıldığını bildiren) bir ültimatomdur!
a2.  (Ey müşrikler!) Yeryüzünde dört ay daha rahatça dolaşın. Ama şunu bilin ki siz Allah’ı aciz bırakamazsınız. Hem Allah mutlaka inkârcıları rezil edecektir.
a3.  Ve (bu ültimatom her kabileden çok sayıda kişinin bir araya geldiği) büyük hac gününde insanlara Allah’tan ve Resul’ünden bir bildiridir. (Herkes bilsin ki;) Allah ve Resulü artık müşriklerden uzaktır. Şu hâlde (Ey müşrikler) eğer tevbe ederseniz; bu sizin için daha hayırlıdır. Yok eğer yüz çevirirseniz; bilin ki siz Allah’ı aciz bırakacak değilsiniz. (Resulüm!) Küfredenleri elem verici bir azapla müjdele!
a4. Ancak antlaşma yaptığınız müşriklerden size karşı hiçbir eksiklik yapmamış ve sizin aleyhinize hiç kimseye yardım etmemiş olanlar bu hükmün dışındadır. Onlarla yaptığınız antlaşmaya sürenin sonuna kadar bağlı kalın. Şüphesiz ki Allah sorumluluk bilinciyle yaşayanları sever.
a5. Haram aylar bitince; (antlaşmaya ihanet eden ve öldürmek niyetiyle size saldıran) müşrikleri kıstırdığınız yerde katledin. Onları yakalayın hapsedin gelip geçecekleri bütün yolları tutun. Eğer tevbe ederler Hakk’ tan yana olduklarını davranışlarıyla gösterirler ve zekâtı verirlerse kendilerini serbest bırakın. Çünkü Allah bağışlayandır çok merhamet edendir. Bkz.2/191 4/91 47/4
a6. Eğer müşriklerden biri (ister savaş isterse barış halinde olsun) senden can güvenliği konusunda yardım isterse kendisine can güvenliği sağla (onu korumana al) ki (senin yanına kaldığı müddetçe) Allah’ın kelamını işitme imkânı bulsun. Sonra da onu kendisinin güvende yaşayabileceği bir yere ulaştır. Çünkü onlar gerçekleri bilmeyen bir topluluktur.

a7. Mescid-i Haram yanında kendileriyle antlaşma yaptıklarınızın dışında o (sözünden dönen) müşriklerin Allah katında ve Resul’ünün yanında nasıl (geçerli) bir sözleşmeleri olabilir? Şu hâlde o (anlaşmalı olanlar) size karşı (doğru) bir tutum takındıkça siz de onlara karşı doğru bir tutum takının. Şüphesiz ki Allah kendisine karşı sorumluluk bilinciyle yaşayanları sever.
a8. (Başka) nasıl olabilirdi ki? Eğer (düşmanlarınız) size üstün gelselerdi (size karşı) ne bir sorumluluk üstleneceklerdi ne de yaptıkları antlaşmayı tanıyacaklardı. (Şimdi de ahde bağlılıktan bahsederek) dilleriyle sizi razı etmeye çalışıyorlar ama kalpleriyle kötülüğünüzü istiyorlar. Zaten onların çoğu yoldan çıkmış kimselerdir.
a9. Basit bir kazanç uğruna Allah’ın ayetlerini gözden çıkardılar ve halkı O’nun yolundan alıkoydular. Gerçekten onların yaptıkları şeyler ne kötüdür.
a10. Onlar bir mü’min hakkında ne ettikleri yemini tanırlar ne de imzaladıkları antlaşmayı. İşte onlar o kadar zalim kimselerdir.
a11. Eğer tevbe ederler (ve bu tevbenin göstergesi olan) namazı dosdoğru kılarlar ve zekâtı hakkıyla verirlerse sizin din kardeşleriniz olurlar. Biz ayetlerimizi bilen bir topluluk için böyle açık seçik ortaya koyarız.
a12. Ve eğer antlaşmalardan sonra yine yeminlerini bozarlarsa ve dininize saldırırlarsa bu durumda küfrün önderleriyle savaşın. Çünkü onlar yeminlerine riayet etmeyen kimselerdir. O zaman belki (azgınlıklarından) vaz geçerler.
Bkz. 2/190 9/29
a13. (Ey inananlar!) Yeminlerini bozan resulü (yurdundan) çıkarmak için ellerinden geleni yapan ve üstelik size (sıcak) saldırıyı ilk defa kendileri başlatan bir topluluğa karşı savaşmaktan geri mi duracaksınız? Onlardan (yoksa) korkuyor musunuz? Eğer inanıyorsanız bilin ki Allah(‘ın azabı) korkulmaya daha layıktır.
Bkz. 8/30 17/76 60/1
a14#15. Onlarla savaşın ki Allah sizin ellerinizle onları cezalandırsın onları rezil etsin sizi onlara galip kılsın ve inanan toplumun kalplerini ferahlatsın. Ve kalplerindeki öfkeyi gidersin. Allah (insanların iyi niyet ve amellerine göre) dilediğinin tevbesini kabul eder. Allah her şeyi hakkıyla bilendir hüküm ve hikmet sahibidir.

a16. (Ey inananlar!) Yoksa siz içinizden cihad edip Allah’tan Resulünden ve mü’minlerden başkasını dost (ve yardımcı) edinmeyenleri ortaya çıkarmadan (refah içinde yaşayarak kendi halinize) bırakılacağınızı mı sandınız? Allah yaptıklarınızdan haberdardır.
a17. Hakkı inkâr ettiklerine bizzat kendileri şahitken Allah’ın mescitlerini onarmalarına (ve bunu istemelerine hak ve yetkileri) yoktur. İşte onların yaptıkları boşa gitmiştir. Ve onlar ateşte ebedi kalacaklardır.
a18. Allah’ın mescitlerini; ancak Allah’a ve ahiret gününe inanan namazı ikame eden zekâtı veren ve Allah’(ın azabın)dan başka hiçbir şeyden korkmayan onarır. İşte hidayete erenlerden oldukları umulanlar bunlardır.
a19. (Siz ey müşrikler! Alışkanlık haline getirdiğiniz Kâbe’de) Hacılara su dağıtmayı ve Mescid-i Haram’ın bakım ve onarımını üstlenmeyi; Allah’a ve ahiret gününe inanan ve Allah yolunda cihat edenle(rın yaptığı işler)le bir mi tutuyorsunuz? Allah katında bunlar asla bir olamazlar. Ve Allah (kendisine eş koşan) zalimler topluluğunu doğru yola erdirmez.
a20. (Allah’a elçisine ve gönderdiği kitaba yürekten) inanan (sonra da onların istediği gibi bir hayat yaşamak için) hicret eden ve Allah yolunda mallarıyla canlarıyla savaşanların Allah katında dereceleri çok büyüktür. İşte gerçek kurtuluşa erenler onlardır.
a21. Rableri onları kendi katından bir rahmetle hoşnutlukla ve içinde daimî ve kesintisiz nimet bulunan cennetlerle müjdeler.
a22.  (Onlar) orada ebedi kalacaklardır. Şüphesiz en büyük mükâfat Allah katındadır!
a23. Ey inananlar! Eğer küfrü imana tercih ederlerse (ve İslâm’a karşı bir mücadelenin içinde olurlarsa) babalarınızı ve kardeşlerinizi bile veli edinmeyin! İçinizden kim(ler) onları (küfrü imana tercih ettikten sonra) veli edinirse işte onlar zalimlerin tâ kendileridir.
Bkz. 3/28 4/139 144 5/51 57 19/81 29/25 58/22 60/1
a24. De ki: “Eğer babalarınız çocuklarınız kardeşleriniz eşleriniz kabileniz kazandığınız mallar az kâr getireceğinden korktuğunuz ticaret ve hoşunuza giden meskenler sizlere Allah’tan O’nun resulünden ve O’nun yolunda cihad etmekten daha sevimli geliyorsa artık Allah’ın (azap) emri gelinceye kadar bekleyin. Şüphe yok ki Allah günaha batmış bir topluluğu asla doğru yola erdirmez.”
a25. Andolsun ki; Allah size (samimiyetinizden dolayı) birçok yerde ve Huneyn (savaşı) gününde yardım etmişti. Hani çokluğunuz sizi böbürlendirmişti de size bir faydası olmamıştı. Yeryüzü bütün genişliğine rağmen size dar gelmişti. Sonra gerisin geri dönüp gitmiştiniz.
a26. (Bu bozgundan) sonra Allah Resulünün ve mü’minlerin üzerine sekinetini (kalplere huzur ve güven veren rahmetini) indirdi görmediğiniz ordular gönderdi ve Hakka karşı direnenleri de azaba uğrattı. İşte inkârda direnenlerin cezası budur!
a27.  Sonra Allah bunun ardından yine dilediği kimsenin tevbesini kabul eder. Allah çok bağışlayan çok merhamet edendir.
a28.  Ey inananlar! (Bilin ki) müşrikler ancak birer murdardır (soyut pisliktir). Bu yüzden bu yıl (yaptıkları hac)larından (Hicretin dokuzuncu yılından) sonra artık Mescid-i Haram’a yaklaşmasınlar. Eğer (onların Kâbe’ye gelmemesinden dolayı) yoksul olmaktan korkarsanız (biliniz ki) Allah dilerse lütfuyla sizi zengin kılar. Şüphesiz Allah her şeyi hakkıyla bilendir hüküm ve hikmet sahibidir.
a29.  Allah’a ve ahiret gününe inanmayanlarla Allah’ın ve O’nun elçisinin haram kıldığını haram kabul etmeyenlerle kendilerine kitap verilenlerden hak dini din olarak benimsemeyenlerle (size karşı savaş başlatırlarsa) boyun eğerek kendi elleriyle cizye verecekleri zamana kadar savaşın! Bkz. 2/190 9/12
a30. Yahudiler: “Üzeyir Allah’ın oğludur” dediler. Hıristiyanlar ise: “İsa Mesih Allah’ın oğludur” dediler. Bu onların ağızlarıyla söyledikleri (gerçeği yansıtmayan) sözleridir. Onların bu sözleri daha önce inkâr etmiş kimselerin söylediklerine benziyor. Allah onları kahretsin! Nasıl da haktan çevriliyorlar! Bkz. 2/116 5/17 ve dipnotu 72 16/57 43/15 53/21 72
a31. (Yahudiler) Allah’la beraber (aşırı yücelttikleri din adamları olan) hahamlarını ve (Hıristiyanlar da aynı şekilde kendi) rahiplerini Allah’tan ayrı birer Rab konumuna getirdiler. Meryem oğlu (İsa) Mesih’i de (zaten Allah’ın oğlu ilan ederek) rab edinmişlerdi. Hâlbuki onlara yalnız bir tek ilah (olan Allah’)a kulluk etmeleri emredilmiştir. O’ndan başka hiçbir ilah yoktur. O onların ortak koştukları şeylerden uzaktır/yücedir. Bkz. 1/4 4/36 5/17 51/56
a32. (İnkârcı gruplar) ağızlarıyla (boş ve mesnetsiz söylemleriyle) Allah’ın nurunu (Kur’an’la gönderilen hakikatin aydınlığını karanlıkla) söndürmek istiyorlar. Oysa kâfirler hoşlanmasa da Allah nurunu tamamlamaktan asla vazgeçmez.
a33. Müşrikler istemese de Allah dini (İslam’ı) bütün dinlere üstün kılmak için resulünü hidayetle ve hak dinle gönderendir.
Bkz. 41/53 48/28 61/9
a34. Ey inananlar! Doğrusu (Yahudi) hahamların ve (Hıristiyan) rahiplerin pek çoğu insanların mallarını haksızlıkla yerler ve (onları) Allah yolundan alıkoyarlar. (Bir de) altını ve gümüşü biriktirip Allah yolunda harcamayanlar var ya işte onları pek acıklı bir azapla müjdele!
a35.  O gün (biriktirdikleri altın ve gümüşler) cehennem ateşinde kızdırılacak da onlarla alınları yan tarafları ve sırtları dağlanacak ve kendilerine: “Bunlar biriktirdiğiniz altın ve gümüşlerdir. Hadi tadın bakalım biriktirip sakladıklarınızı” (denilecek).
a36. Şüphesiz gökleri ve yeri yarattığı günden beri koyduğu yasalar uyarınca Allah katında ayların sayısı on iki aydır. Bunlardan dördü haram olan (hürmet gereken Muharrem Receb Zilkâde ve Zilhicce) aylarıdır. İşte doğru hesap budur. O halde onlarda (Allah’ın koyduğu yasağı delerek) nefislerinize zulmetmeyin. Müşrikler sizinle nasıl toplu olarak savaşıyorlarsa siz de onlarla (öylece) toplu olarak savaşın ve bilin ki Allah (kötülükten) sakınanlarla beraberdir.
a37.  (Savaşmak için) haram ayların yerini değiştirip sonraya bırakmak küfrün ileri noktasıdır ki onunla inkârcılar (daha derin bir) sapıklığa düşüyorlar. Allah’ın kutsal saydığı ayların sayısını bozmak ve O’nun haram kıldığını helal kılmak için (haram ayını) bir yıl helal bir yıl da haram sayarlar. (Böylelikle) Allah’ın haram kıldığını helal kılmış olurlar. Yaptıklarının kötülüğü kendilerine çekici ve süslü gösterilmiştir. Allah küfre batan bir topluluğu (kötü niyet ve eyleminden dolayı) doğru yola iletmez.
a38.  Ey inananlar! Size ne oluyor ki: “Allah yolunda seferber olun (savaşa çıkın)!” denildiği zaman yere çakılıp kalıyorsunuz? Yoksa ahiretten (vazgeçip yalnız) dünya hayatına mı razı oldunuz? (Unutmayın ki) dünya hayatının nimeti ahirete oranla pek azdır.
a39.  Eğer (emrolunduğunuz bu savaşa) seferber olup çıkmazsanız (Allah) sizi elem verici bir azapla cezalandırır ve yerinize başka bir millet getirip koyar da siz ona hiçbir zarar veremezsiniz. Allah her şeye gücü yetendir.
a40.  Eğer siz (Allah yolunda savaşa çıkarak) o (nebi)ye yardım etmezseniz (mühim değil Allah ona yardım edecektir). Hani vaktiyle inkârcılar onu iki kişiden biri olarak (Ebu Bekir’le birlikte Mekke’den) çıkardıkları zaman ona Allah yardım etmişti. Onlar (Sevr dağında) mağarada bulunurken o arkadaşına: “Tasalanma çünkü Allah bizimle beraberdir” demişti. Bunun üzerine Allah da o(na yardım etmiş ve arkadaşının kalbi)ne huzur ve güven indirmişti. Ve onu görmediğiniz ordularla desteklemişti. Böylece inkâr edenlerin sözünü (davasını) alçaltmıştı. Allah’ın sözü en yücedir. Çünkü Allah üstündür hüküm ve hikmet sahibidir.
a41. (Ey inananlar!) Kolay da olsa zor da olsa savaşa çıkın ve mallarınızla canlarınızla Allah yolunda yürekten çaba gösterin. Eğer bilirseniz bu sizin için daha hayırlıdır.
a42. Eğer o (cihad) kolay bir kazanç ve normal bir yolculuk olsaydı elbette senin arkana düşerlerdi. Fakat o meşakkatli (mesafe) onlara uzak geldi. Gerçi onlar: “Gücümüz yetseydi herhalde biz de sizinle beraber çıkardık” diye yemin edecekler. Onlar bu yalanla kendilerini felakete sürüklüyorlar. Allah onların yalancı olduklarını elbette bilmektedir.
a43. Allah seni affetsin! Doğru söyleyenler sence iyice bilinip yalancılar belli oluncaya kadar (beklemeden seferden geri kalmaları için) onlara neden izin verdin?
a44. Allah’a ve ahiret gününe inananlar mallarıyla canlarıyla savaşmaktan (geri kalmak için) senden izin istemezler. Allah emrine uygun olarak yaşayanları çok iyi bilir.
Bkz. 24/62
a45. Ancak Allah’a ve ahiret gününe inanmayan kalpleri şüpheye düşüp kendileri de o şüphelerinin içinde bocalayan kimseler (savaşa katılmamak için) senden izin isterler.
a46. Eğer onlar (gerçekten) sefere çıkmak isteselerdi bunun için hazırlık yaparlardı. Fakat Allah (korkaklıkları yüzünden) sefere çıkmaya kalkışmalarını istemediği için onları böyle bir girişimden alıkoydu. Kendilerine: “Peki (sizler de kadın çocuk yaşlı ve hasta gibi) oturanlarla beraber evlerinizde oturun bakalım” denildi.
a47. Eğer onlar da sizinle beraber (sefere) çıksalardı size bozgunculuktan başka bir katkıları olmayacak ve sizi fitneye düşürmek için aranızda koşuşturacaklardı. Aranızda onları dinleyecek kişiler de vardı. Allah o zalimleri hakkıyla bilendir.
a48. Gerçekten onlar daha önce de fitne çıkarmak istemişler sana karşı çeşitli entrikalar çevirmişlerdi. Nihayet hak yerini buldu ve Allah’ın emri onların zoruna gitmesine rağmen açığa çıktı.
a49.  Onlardan bazıları da: “Bana izin ver (bu savaştan geri kalayım) beni fitneye (günaha) düşürme!” diyor. Haberiniz olsun ki onlar zaten fitneye düşmüşlerdir. Şüphe yok ki cehennem inkârcıları mutlaka kuşatacaktır.
a50.  Eğer sana (zafer gibi) bir iyilik erişirse; bu (durum) onları üzer. Eğer başına bir kötülük gelse: “Biz (savaşa katılmayarak) baştan tedbirimizi almıştık (bizi ilgilendirmez)” diyerek (sizi sıkıntılarla baş başa bırakarak) keyif içerisinde dönüp giderler.
a51.  De ki: “Allah’ın bizim için takdir ettiği şeylerden başkası bize asla isabet etmez. O bizim yardımcımızdır/dostumuzdur. Onun için inananlar yalnız Allah’a güvensinler.”
a52. (Onlara) de ki: “Siz bizim için iki güzellikten (şehitlik veya zaferden) birinin dışında başka bir şey mi beklemektesiniz? Biz ise Allah’ın ya (doğrudan doğruya) kendi tarafından veya bizim ellerimizle sizi cezalandırmasını bekliyoruz. Bekleyin bakalım (neler olacakmış) biz de (sizinle beraber akıbetinizin ne olacağını) bekliyoruz!”
a53. (O münafıklara) de ki: “(Gösteriş için harcadıklarınızı) ister gönüllü verin isterse gönülsüz sizden asla kabul olunmayacaktır. Çünkü siz gerçekten yoldan çıkan bir kavim oldunuz.”
a54. Onların harcamalarının kabul edilmesine yalnızca Allah’ı ve Resulünü (içten içe) inkâr etmiş olmaları namaza ancak üşenerek gelmeleri ve harcadıklarını gönülsüzce vermeleri engel olmuştur.
Bkz. 4/142-143
a55.  Artık onların (kendilerine sınamak için verdiğimiz) malları ve çocukları sakın seni hayrete düşürmesin! Allah bütün bu (baştan çıkarıcı imkâ)nlarla onları bu dünya hayatında (yaptıklarından dolayı) cezalandırmak istemekte ve canlarının kâfir olarak çıkmasını murad etmektedir. Bkz. 9/85
a56. (O münafıklar) mutlaka sizden (yana) olduklarına dair Allah’a yemin ederler. Hâlbuki onlar sizden (taraf) değillerdir ancak (onlar) korkularından öyle söyleyen bir topluluktur.
a57. Eğer (sizden kaçıp) sığınabilecekleri (güvenli) bir yer (barınabilecekleri) bir mağara hatta (başlarını sokabilecekleri) bir delik bulsalardı muhakkak ki onlar koşarak oralara yönelirlerdi.
a58. Onlardan kimi de zekâtlar(ın bölüştürülmesi hususun)da sana dil uzatır. Eğer o sadakalardan kendilerine pay verilse hoşlanırlar onlardan kendilerine pay verilmezse hemen kızarlar.
a59. Eğer onlar Allah ve Resulünün kendilerine verdiğine razı olsalardı ve: “Allah bize yeter Allah bolluk ve bereketinde dilediğini bize verecektir Resulü de bize verilmesini (sağlayacaktır) biz umudumuzu yalnız Allah’a bağlamışız” deselerdi (bu elbetteki kendileri hakkında daha iyi olurdu).
a60. Zekâtlar yalnızca yoksullara düşkünlere zekât toplamakla görevli memurlara kalpleri (İslam’a) ısındırılmak istenenlere sözleşmeli (azad edilecek) köle ve esirlere (borcunu vermeyecek kadar fakir düşen) borçlulara Allah yolunda çalışanlara ve yolda kalmış kimselere verilir. Bu paylaştırma sırası Allah tarafından belirlenmiştir. Allah her şeyi hakkıyla bilendir tam hüküm ve hikmet sahibidir. Bkz. 2/177 215
a61.  (Yine) o münafıklardan kimileri de: “O her şeye kulak veriyor (inanıyor)” diyerek nebiyi incitirler. De ki: “O hakkınızda hep iyi sözlere kulak veren biridir. Allah’a iman eder mü’minlere inanıp güvenir. (O) içinizden iman edenler için de bir rahmettir. Allah’ın Resul’ünü incitenler var ya; işte onlar için acıklı bir azap vardır.”
a62. (Münafıklar) sizin hoşnutluğunuzu kazanmak ve kendilerini (size) kabullendirmek için Allah’a yemin ederler. Oysa onlar mü’min olsalardı Allah’ın ve Resulünün hoşnutluğunu kazanmayı daha gerekli görürlerdi.
a63.  Bilmiyorlar mı ki kim Allah’a ve Resulüne karşı koymaya kalkarsa ona içinde ebedi kalmak üzere cehennem ateşi vardır? İşte en büyük aşağılanma budur.
a64.  Münafıklar kendileri hakkında kalplerinde olan şeyleri ortaya çıkaracak bir surenin üzerlerine indirilmesinden korkuyorlar (ama ona rağmen alay etmeye devam ediyorlar). De ki: “Siz alay etmeye devam edin. Ama Allah o (içinizde söylemekten) çekindiğiniz şeyleri mutlaka ortaya çıkaracaktır.”
Bkz. 47/29 58/8
a65.   Şayet kendilerine (neden alay ettiklerini) soracak olursan: “Biz sadece lâfa dalmıştık ve aramızda eğleniyorduk” diyecekler. De ki: “Allah’la O’nun ayetleriyle ve Resulüyle mi eğleniyordunuz?”
a66. (O halde ey münafıklar! Boşuna) özür dilemeye kalkmayın. Çünkü siz inandığınızı (açıkladıktan) sonra (bile bile yeniden) küfre saptınız. İçinizden (bilinçsizce bu konuşmalara katılan) bir grubu (tevbeleri sebebiyle) affetsek bile (diğer) bir topluluğu (ısrarla) suç işlemeye devam ettikleri için (kesinlikle) cezalandıracağız.
a67. Münafık erkeklerle münafık kadınlar (hangi toplumda olursa olsun) birbirlerindendir (hepsi aynıdır). Kötülüğü teşvik edip iyiliği engellerler ve cimriliklerinden dolayı ellerini sımsıkı tutarlar. Onlar Allah’ı unuttular; O da onları unuttu (rahmetsiz bıraktı). Gerçekten münafıklar günaha gömülmüş kimselerdir!
a68. Allah münafık erkeklerle münafık kadınlara ve inkârcılara içinde daimî kalacakları cehennem ateşini vadetmiştir. O (cehennem ateşi) onlara yeter. Ve Allah onlara (yaptıkları yüzünden) lanet etmiştir. Onlara sonu gelmeyen bir azap vardır.
a69. (Onlara de ki:) “Sizler de sizden önce yaşayıp gitmiş kimseler gibisiniz. Onlar (kendi zamanlarında) kuvvetçe sizden daha güçlü servetçe daha zengin ve sayıca daha kalabalıktılar. Onlar (bu dünyadan) kendi paylarını aldılar; siz de öncekilerin paylarını aldıkları gibi kendi payınızı alıp yararlandınız ve onlar gibi (dünya zevklerine) dalıp gittiniz. İşte onların dünyada da ahirette de amelleri boşa gitmiştir ve onlar ziyana uğrayanların ta kendileridir.
a70.  Onlara kendilerinden önceki toplumların (yani) Nuh Ad Semud ve İbrahim kavminin Medyen halkının ve yurtları altüst edilenlerin bilgileri gelmedi mi? Bu toplumlara resulleri açık ve anlamlı mesajlar getirmişlerdi. Allah’ın (durup dururken) onlara zulmetmesi düşünülemezdi fakat onlar kendilerine zulmettiler. Bkz. 3/117 10/44 ve dipnotu 16/33 29/40
a71. Mü’min erkeklerle mü’min kadınlar da birbirlerinin dostları koruyucuları ve yardımcılarıdır. Bunlar iyiliği emrederek kötülükten sakındırırlar namazı ikame ederler zekâtı verirler Allah’a ve resulüne itaat ederler. İşte Allah bu kimselere rahmet edecek (onları bağışlayacak ve destekleyecek)tir. Şüphesiz ki Allah mutlak galiptir hüküm ve hikmet sahibidir.
a72. Allah mü’min erkeklere ve mü’min kadınlara içinde kalacakları altından ırmaklar akan cennetler ve Adn cennetlerinde tertemiz barınaklar vaat etmiştir. (Ancak) Allah’ın rızası (hoşnutluğu) ise bunların hepsinden daha büyüktür. İşte bu en büyük kurtuluştur ve en yüce bahtiyarlıktır. Bkz. 10/26 48/5 57/12
a73. Ey Nebi! İnkârcılarla ve münafıklarla mücadele et onlara sert davran (taviz verme)! Onların varacakları yer cehennemdir. O ne kötü bir varış yeridir!
Bkz. 9/123 48/29 66/9
a74. (Münafıklar senin aleyhinde) kötü bir şey söylemediklerine dair Allah’a yemin ediyorlar. Hâlbuki kendilerini küfre götüren o (çirkin) sözleri kesinlikle söylediler ve (böylece) Müslüman olduktan sonra yeniden kâfir oldular. Ayrıca başaramadıkları şeye (sana suikast düzenleyerek seni öldürmeye) de yeltendiler. Münafıkların resule ve müminlere kin beslemelerinin tek sebebi Allah’ın lütuf ve ihsanıyla inananların ihtiyacını gidermiş olmasıdır. Eğer (pişman olup) tevbe ederlerse kendileri için daha hayırlı olur. Fakat yüz çevirir (aynı kötülüklere devam eder)lerse Allah onları hem bu dünyada hem de ahirette elem dolu bir azaba çarptıracaktır. Artık onlar için yeryüzünde bir dost ve yardımcı yoktur.
Bkz. 5/59 7/126 85/8
a75. Onlardan bazıları: “Eğer Allah bize lütfundan bol mal verirse sadaka verenlerden ve iyi amel edenlerden olacağımıza yemin ederiz” diye Allah’a söz vermişlerdi.
a76.  Ne zaman ki Allah lütuf ve kereminden onlara verdi onlar da cimrilik ettiler ve (Allah’ın emrinden) yüz çevirerek (verdikleri sözden caydılar ve) dönüp gittiler.
a77.  Allah’a verdikleri sözden dönmeleri ve yalan söyleyip durmaları yüzünden Allah da kendisine kavuşacakları güne kadar onların kalplerinde münafıklığı yerleştirdi.
a78. (Münafıklar) bilmiyorlar mı ki onların bütün sırlarından (mü’minlerin aleyhine yaptıkları) bütün gizli görüşmelerinden Allah’ın haberi var? (Ve yine bilmiyorlar mı ki) Allah insan idrakini aşan bilinmeyen ve görünmeyen şeyler hakkında eksiksiz bilgi sahibidir?
a79. Sadaka vermek hususunda gönüllü bağışta bulunan mü’minlerle güçlerinin yettiğinden başkasını bulamayanları çekiştirip onlarla alay edenler var ya; işte Allah asıl onları maskaraya çevirecektir. Onlar için elem dolu bir azap vardır.
a80.  (Ey Resul!) Onlar için ister af dile ister af dileme. Onlar için yetmiş defa da af dilesen Allah onları bağışlamayacaktır. Bu Allah’ı ve resulünü inkâr etmelerindendir. Çünkü Allah böylesine kötülüğe batmış bir topluluğu doğru yola çıkarmaz. Bkz. 9/113
a81. Allah’ın Resulüne muhalefet ederek (Tebük seferine çıkmayıp) geri kalanlar (Medine’de) oturup kalmalarına sevindiler. Allah yolunda mallarıyla ve canlarıyla cihad etmek hoşlarına gitmedi ve: “Bu sıcakta sefere çıkmayın” dediler. (Onlara) de ki: “Cehennemin ateşi sıcaklık bakımından (bundan) daha şiddetlidir.” Keşke (gerçeği) anlasalardı.
a82.  Bundan böyle artık az gülsünler çünkü yaptıklarından ötürü çok ağlayacaklar.
a83.  Eğer Allah seni (Tebük’ten) döndürür de o (savaşa gitmeyen münafık)lardan bir grupla karşılaşırsan onlar da (başka bir savaşa) çıkmak için senden izin isterlerse de ki: “Artık benimle birlikte hiçbir zaman (savaşa) çıkamayacaksınız ve benimle beraber hiçbir düşmanla savaşamayacaksınız. Mademki ilk defa (Tebük seferinde) oturup geri kaldınız haydi şimdi de geri kalanlarla birlikte oturun!”
a84.  Onlardan ölen hiçbirinin asla (cenaze) duasını yapma (namazını kılma) kabrinin başında (gömülürken veya daha sonra dua etmek için) durma! Çünkü onlar Allah’ı ve Resulünü tanımadılar ve (dünyalıklarla) yoldan çıkmış olarak öldüler.
a85.  Onların malları ve evlatları seni imrendirmesin. Allah bunlarla (yaptıklarından dolayı) onlara dünyada sıkıntı ve azap çektirmek istemekte ve canlarını inkârcı olarak almayı murad etmektedir . Bkz. 9/55 ve açıklaması.
a86.  “Allah’a (yürekten) iman edin ve resulü ile birlikte cihada katılın” direktifini içeren bir pasaj/ayet indiğinde onların içinde servet sahibi olanlar senden izin isteyerek: “Bizi bırak evlerinde oturan (şu kadınlarla çocuklarla ve hasta)larla birlikte kalalım” demişlerdi.
a87. Onlar (kalplerindeki nifaktan dolayı) evlerinde oturan güçsüzlerle (kadınlarla ve çocuklarla) birlikte (geri) kalmaya razı oldular. (Bunun için) kalplerine mühür vuruldu. Artık onlar anlayamazlar.
a88. Fakat resul ve onunla beraber olan mü’minler mallarıyla ve canlarıyla cihad ettiler. İşte bütün iyilikler onlarındır ve kurtuluşa erenler de onlardır.
a89. Allah onlara içinde kalacakları ve altından ırmaklar akan cennetler hazırlamıştır. İşte büyük kazanç budur.
a90. (Medine çevresindeki çöllerde yaşayan) bedevilerden mazeret öne sürenler hiç değilse gelip kendilerine (savaşa katılmama) izni verilmesini talep ettiler. Allah’a ve Resulüne yalan söyleyen (kabile)ler ise (evlerinde) oturmayı tercih ettiler. Onlardan nankörlükte ısrar edenlere er geç elim bir azap isabet edecektir.
a91.  Zayıflar hastalar ve (kendilerine savaş için donanım sağlama) imkânına sahip olmayanlar Allah’a ve Resulüne karşı bağlı kaldıkları takdirde sorumlu tutulmayacaklardır. İyilikte bulunan kimselerin (kınanması için) bir sebep yoktur. Allah çok bağışlayan çok merhamet edendir.
a92.  Bir de kendilerine (savaşa katılabilecek malzeme ve) binek temin etmen için sana her gelişlerinde: “Size verecek binek bulamıyorum” dediğin ve (binek ve savaş malzemesi satın alabilmek için) harcayacak bir şey bulamayıp üzüntüden gözlerinden yaş dökerek geri dönenlere de (sorumluluk) yoktur.
a93. Sorumluluk ancak zengin oldukları hâlde (sefere katılmamak için) senden izin isteyenleredir. Bunlar geride kalan (güçsüz kadın ve çocuk)larla beraber olmaya razı oldular. Allah da kalplerini mühürledi. Öyle ki artık onlar ne yaptıklarını dahi bilmiyorlar.
a94.  (Seferden) geri döndüğünüzde (münafıklar) size özür belirttiler. De ki: “Özür belirtmenize gerek yok size kesin olarak inanmıyoruz. (Zira) Allah bize sizinle ilgili her şeyin içyüzünü bildirdi. (Bundan böyle) Allah da Resulü de sizin ne yaptığınıza bakacak. Sonra da görünen ve görünmeyen her şeyi bilen Allah’ın huzuruna çıkarılacaksınız. O da yaptıklarınızı size haber verecektir.
a95. (Seferden) dönüp yanlarına vardığınız zaman kendilerini (kınama ve ayıplamadan) vazgeçesiniz diye Allah’a yemin edecekler. Onları azarlamayınız bir şey olmamış gibi davranınız. Onlardan yüz çevirin. Çünkü onların hepsi murdardır (soyut pisliktir). İşledikleri kötülüklerin karşılığı olarak varacakları yer de cehennemdir.
a96. Onlardan razı olasınız diye size yemin edecekler. Bilesiniz ki siz onlardan razı olsanız bile Allah yoldan sapmış olan o topluluktan asla razı olmayacaktır.
a97. Bedevîler (Medine çevresindeki çöllerde yaşayan ve okuma yazma bilmeyen göçebe Araplar) inkâr ve nifak bakımından (şehirde yaşayan Araplardan) hem daha beter hem de Allah’ın Resulüne indirdiği hükümlerin sınırlarını tanımamaya daha yatkındırlar. Allah (her şeyi) hakkıyla bilendir hüküm ve hikmet sahibidir.
a98.  Bedevilerden öyleleri de vardır ki; infak edeceğini angarya sayar ve sizin başınıza belalar gelmesini bekler. Fakat (o bekledikleri) belalar kendi başlarına gelecektir! Allah her şeyi hakkıyla işiten her şeyi hakkıyla bilendir.
a99. Bedevîlerden kimileri de vardır ki Allah’a ve ahiret gününe (yürekten) inanırlar harcadıklarını Allah katında yakınlığa ve resulün dualarını almağa vesile sayarlar. Bilesiniz ki bu (harcadıkları mallar Allah katında) onlar için tam bir yakınlıktır. Allah onları rahmeti (ile şereflendirecek ve cenneti)ne sokacaktır. Şüphesiz ki Allah çok bağışlayandır çok merhamet edendir.

a100. (Allah yolunda cihadda) öncü olan Muhacirler ve Ensar ile iyilikte onların izinden gidenler var ya; işte Allah onlardan razı olmuş onlar da Allah’tan hoşnut ve memnun olmuşlardır. (Allah) onlara altlarından ırmaklar akan ve içlerinde ebedi olarak kalacakları cennetler hazırlamıştır. İşte büyük kurtuluş büyük başarı budur.
Bkz. 8/75 59/8 9
a101.   Gerek çevrenizdeki bedeviler içinde ve gerekse Medine halkı arasında ikiyüzlülükte uzmanlaşmış münafıklar vardır. Sen onları bilmezsin ancak biz biliriz. Onları iki kez azaba çarptıracağız sonra da (ahirette) büyük azaba uğratılacaklardır.
a102.  (Müslümanlardan Tebük seferine katılmayan) diğerleri ise (tevbe ederek) günahlarını itiraf ettiler ve iyi bir ameli diğer kötü bir amelle karıştırdılar. Umulur ki Allah onların tevbelerini kabul eder. Çünkü Allah çok bağışlayandır çok merhamet edendir.
a103.  Onların mallarından sadaka al bununla onları temizlemiş arındırmış olursun. Onları destekle çünkü senin desteğin onlar için bir huzur ve gönül ferahlığı olacaktır. Allah (her şeyi) hakkıyla işiten (her şeyi) hakkıyla bilendir.
a104.   (Pişmanlıkla kendisine yönelen) kullarının tevbesini ancak Allah’ın kabul edeceğini sadakaları geri çevirmeyeceğini ve Allah’ın tevbeleri çokça kabul eden ve merhameti bol olan (bir ilah) olduğunu bilmiyorlar mı?
a105. Onlara de ki: “İstediğiniz gibi davranınız yaptığınız işleri Allah da Resulü de mü’minler de görecektir. Sonra görünür görünmez her şeyi bilen Allah’ın huzuruna çıkarılacaksınız ve O size neler yaptığınızı haber verecektir.”
a106. Savaşa katılmayanların bir başka bölümü daha vardır ki onların işleri doğrudan doğruya Allah’ın iradesine kalmıştır. O onları ya azaba çarptırır ya da tevbelerini kabul eder. Allah her şeyi hakkıyla bilendir tam hüküm ve hikmet sahibidir.
a107.  Ve (birtakım) zararlı eylemlerde bulunmak dinden çıkmayı örgütlemek inananlar arasına ayrılık sokmak ve başından beri Allah’a ve Resulüne karşı savaş tavrı içinde bulunanlara bir gözetleme (kulis) yeri sağlamak için (ayrı) bir mescit (Mescid-i Dırâr) kuranlar (var). Bunlar muhakkak ki şöyle yemin edecekler: “Biz (bununla) sadece iyilerin iyisini yapmak istemiştik!” Oysa Allah onların kesinlikle yalancı olduklarına şahitlik eder.
a108.  (Ey Resul!) Böyle bir yerde (Mescid-i Dırar’da) asla namaz kılma! İçinde namaz kılacağın en uygun mescit daha ilk günden beri Allah’ın emrine ve rızasına uygun olarak yükseltilen mescittir (Kuba Mescididir). Onda (manevi kirlerden) arınmayı içten arzulayan kişiler vardır. Allah günahtan arınmış tertemiz (kullarını) sever.
a109. Binasını Allah’a karşı sağlam bir sorumluluk bilinci ve O’nun rızasını/hoşnutluğunu kazanmak çabası/temeli üzerine kuran kimse mi daha hayırlıdır yoksa binasını çökmek üzere bulunan bir yar kenarına kurup da onunla beraber cehennem ateşine yıkılıp giden mi? Allah zulmeden topluluğu doğru yola eriştirmez.
a110. Kalpleri paralanıncaya kadar kurdukları bina yüreklerinde kuşku kaynağı olmaya devam edecektir. Allah (her şeyi) hakkıyla bilendir tam hüküm ve hikmet sahibidir.
a111.  Hiç şüphesiz Allah inananlardan karşılığında onlara cenneti vermek üzere canlarını ve mallarını satın almıştır (barter yapmıştır). (Şöyle ki;) onlar Allah yolunda savaşırlar (kendilerini öldürmeye kalkan zalimleri) öldürürler ve gerekirse (bu uğurda seve seve) can verirler. Bu Allah’ın Tevrat’ta da İncil’de de Kur’an’da da üzerine aldığı gerçek bir vaadidir. Verdiği sözde Allah’tan daha sadık kim olabilir? O halde (Ey inananlar!) yaptığınız bu alışverişten dolayı sevinin. İşte en büyük kurtuluş en büyük başarı budur!
a112.  (Gerçek mü’minler; Allah’a yönelerek günahlarından) tevbe edenler (yalnız Ona) kulluk/ ibadet edenler (O’na) hamd edenler (O’nun için) seyahat edenler yalnızca O’nun önünde eğilip sadece O’nun huzurunda yere kapananlar iyiliği emredip kötülükten alıkoyanlar ve Allah’ın koyduğu sınırları hakkıyla koruyanlardır. (İşte böyle) mü’minleri müjdele!
a113.  Akraba bile olsalar cehennemlik oldukları belli olduktan sonra müşrikler için Allah’tan af dilemek nebiye de müminlere de yakışmaz. Bkz. 9/80
a114. İbrahim’in babası için istiğfarına gelince bu sırf (önceden) ona verdiği bir söz yüzündendi. Fakat onun bir Allah düşmanı olduğu ona belli olunca İbrahim ondan uzaklaştı (ve istiğfar etmeyi bıraktı). Şüphesiz ki İbrahim çok yumuşak huylu ve pek sabırlı bir kişiydi.
Bkz. 19/47 26/86-87 60/4
a115.  Allah bir toplumu doğru yola ilettikten sonra nelerden sakınacaklarını açıkça belirtmedikçe (günahları yüzünden) onları sapıklığa düşürmez (sorumlu tutmaz). Hiç kuşkusuz Allah her şeyi hakkıyla bilendir.
a116.   Muhakkak ki göklerin ve yerin hükümranlığı yalnız Allah’ındır. O diriltir ve öldürür. Sizin için Allah’tan başka ne bir dost ne de bir yardımcı vardır.
a117.  Andolsun ki Allah nebinin ve o zor anda onun peşinden giden muhacirlerle Ensar’ın tevbelerini kabul etti. O sırada onlardan bir grubun kalpleri kaymanın eşiğine gelmişti. Arkasından O onların tevbelerini de kabul etti. Çünkü O onlara karşı son derece şefkatli ve merhametlidir.
a118. (Savaştan) geri bırakılan üç (kişiyi) de (bağışladı). Öyle ki bütün genişliğine rağmen yeryüzü onlara dar gelmiş vicdanları da kendilerini sıkıştırmıştı. Böylece Allah’tan başka sığınacak hiçbir şey olmadığını anlamışlardı. Sonra eski (iyi) hallerine dönsünler diye (Allah) onların tevbelerini kabul etti. Çünkü Allah tevbeleri kabul edendir ve merhameti bol olandır.
a119.  Ey inananlar! Allah’a karşı sorumluluk bilinciyle yaşayın ve hep doğru kimselerle beraber olun!
a120. Bu şehrin halkına ve çevresinde (göçebe kabileler halinde) yaşayan bedevilere Allah’ın resulünü (mücadelesinde) yalnız bırakmak kendi canlarını onun hayatından üstün tutmaları yakışmaz. Çünkü onlar Allah yolunda ne zaman susuzluk yorgunluk ya da açlık çekseler; ne zaman hakkı inkâr edenleri şaşırtan bir adım atsalar ve ne zaman başlarına gelmesi mukadder olan şeye düşman eliyle uğratılsalar (sonuç ne olursa olsun) bu onların lehine kaydedilmektedir. Çünkü Allah iyilik yapanların emeklerini asla boşa çıkarmaz.
a121. Allah onları yaptıklarının en güzeli ile ödüllendirmek için küçük büyük (Allah için) yaptıkları her harcamayı geçtikleri her vâdiyi mutlaka onların lehine kaydediyor. Bkz. 24/38 29/7
a122. Mü’minlerin hepsinin (savaş zamanı) toptan sefere çıkmaları gerekmez. Onların her bölge halkından bir grup din hususunda sağlam bilgi sahibi olmak dinî hükümleri öğrenmek için çalışmalı ve (savaşa çıkanlar) geri döndüklerinde kötülüklerden sakınmaları ümidiyle onları uyarmalıdır.
a123. Ey inananlar! (Size düşmanlık eden) inkârcılardan (öncelikle) yakınınızda olanlarla savaşın ve sizde (sarsılmaz bir iman) bir sertlik ve kararlılık görsünler. Bilin ki Allah zalimlere karşı dik duran ve Allah’ın emirlerini yerine getirenlerle beraberdir. Bkz. 9/123 48/29 66/9
a124. Her ne zaman (Kur’an’dan) yeni bir sure indirilse münafıklardan bazıları (alaylı bir şekilde): “Bu (sure) hanginizin imanını artırdı?” diye sorarlar. Gerçek şu ki o (sure) inananların imanını artırmış (kuvvetlendirmiştir) ve onlar (her inen vahiyle) sevinç duyarlar. Bkz. 8/2
a125.  Kalplerinde (şirk ve münafıklık gibi) bir hastalık bulunan kimselere gelince (inen vahiy) onların inançsızlıklarına inançsızlık katar ve böylece hakkı tanımama tutumu içindeyken ölüp giderler. Bkz. 17/82 41/44
a126.  Görmüyorlar mı ki onlar her yıl bir veya iki kez (çeşitli belalarla) imtihan ediliyorlar. Böyle iken yine de tevbe etmiyorlar ve bundan ibret de almıyorlar (ders çıkarmıyorlar).
a127. (Münafıkların durumunu bildiren) bir sure indirilince birbirlerine “Acaba sizi bir gören var mı?” diye sorarlar sonra da sıvışıp giderler. (Hakkı) anlamayan (ve anlamak istemeyen) bir kavim oldukları için Allah onların kalplerini (imandan) çevirmiştir.
a128.  Andolsun ki size kendi içinizden gayet izzetli bir resul geldi. Zorlanmanız ve sıkıntıya düşmeniz ona ağır gelir. O size son derece düşkündür inananlara karşı şefkatli ve merhametlidir. Bkz. 2/129 3/164
a129. Buna rağmen sana inanmaktan yüz çevirirlerse de ki: “Allah bana yeter. O’ndan başka hiçbir ilâh yoktur; ancak O’na güvenip dayanırım. Çünkü O’dur en yüce hükümranlığın Rabbi.”
,
a1. Elif-Lam-Ra. İşte bu (okuna)nlar hüküm ve hikmet dolu olan Kitab’ın ayetleridir
a2. Kendi içlerinden birine (resule): “(Bütün) insanları (kötülüklere karşı) uyar ve inananlara Rablerinin üstün sadakat makamı vereceğini müjdele!” diye vahyetmemiz insanların tuhafına mı gitti ki (resul onlara ayetleri okuyunca) inkârcılar: “Bu (adam) muhakkak apaçık bir sihirbazdır” dediler. Bkz. 7/69 38/4
a3. Şüphesiz sizin Rabbiniz gökleri ve yeri altı evrede yaratan sonra da yarattığı her şeyin kanununu koyan onlar üzerinde egemenlik kuran ve yarattıklarını başıboş bırakmayıp yöneten Allah’tır. O’nun izni olmadan hiçbir şefaatçi devreye giremez. İşte sizin Rabbiniz olan Allah budur. Öyleyse yalnızca O’na kulluk edin. Hala düşünüp öğüt almayacak mısınız? Bkz.2/123 255 6/51 70 20/109 34/23 ve dipnotu 53/26
a4.  Sonunda hepiniz O’na döneceksiniz. Bu Allah’ın kesinlikle gerçekleşecek bir vaadidir. O insanları önce yaratır sonra iman edip faydalı eylemlerde bulunanlara adaletle karşılığını vermek için onları (mahşerde) yeniden diriltir. İnkârcılara gelince; onlara da gerçekleri inkâr ettiklerinden dolayı kaynar sıvıdan oluşmuş bir içecek ve acıklı bir azap vardır.
a5.   Güneşi parlak bir ışık/enerji ayı da aydınlık yapan (takvim ölçümlerini) yılların sayısını ve (vakitlerin) hesabı(nı) bilmeniz için aya menziller takdir eden O’dur. Allah bütün bunları rastgele değil şaşmaz ölçülere bağlı olarak yaratmıştır. O âyetlerini bilip anlayacak bir topluma böylece bir bir açıklamaktadır.
a6.  Gerçekten gece ile gündüzün değişmesinde (uzayıp kısalmasında) ve Allah’ın göklerde ve yerde yarattığı şeylerde Allah’a karşı sorumluluk bilinciyle yaşayan bir topluluk için nice deliller vardır.
a7#8. (Öldükten sonra) huzurumuza çıkacaklarını hiç hesaba katmayanlar dünya hayatına razı olup onunla rahat bulanlar ve ayetlerimizden habersiz olanlar var ya; işte bunların kendi yaptıkları yüzünden varacakları yer cehennemdir.

a9.  İman edip iyi ve faydalı işler yapanlara gelince; Rableri onları imanları sayesinde doğru yola iletir altlarından nehirler akan nimetlerle dolu cennetlere eriştirir.
a10. Onların oradaki duaları: “Allah’ım seni anar ve seni her türlü noksanlıktan tenzih ederiz” birbirlerine yönelik iyilik dilekleri ise “Selâm” ve dualarının sonu da: “Âlemlerin Rabbi olan Allah’a hamdolsun” olacaktır. Bkz. 6/1 13/23-24 18/1 33/44 36/58 56/25-26
a11. Allah insanlara şerri onların hayrı acele istedikleri gibi çabucak verseydi ecellerinin onlara ulaşmasına çoktan hükmedilmiş olurdu. Fakat Bize kavuşacaklarını ummayanları Biz kendi azgınlıkları içerisinde şaşkın bir halde bırakırız. Bkz. 2/15 8/32
a12. İnsana bir sıkıntı dokunduğunda gerek yan yatarken gerek otururken ve gerekse ayaktayken (sıkıntıdan kurtulmak için her halinde) bize dua eder. Ama sıkıntıyı üstünden kaldırdığımız zaman sanki kendisine dokunan sıkıntının kaldırılması için bize hiç yalvarmamış gibi (nankörce davranmaya) devam eder (ve Bizi unutur). İşte tutarsız ve istikrarsız yaşayanlara yapmakta oldukları şey böylesine alımlı görünür. Bkz. 3/191 4/103 17/67 39/8
a13.  Andolsun ki sizden önce (gelip geçen) nice nesilleri resulleri onlara apaçık deliller getirdiği hâlde zulmettiklerinden dolayı helâk ettik. Onlar zaten inanacak değillerdi. İşte biz suçlu toplumu böyle cezalandırırız.
a14. Sonra nasıl davranacağınızı görelim diye onların arkasından sizi yeryüzünde halife (mirasçı) yaptık (hâkim kıldık).
a15.  Ayetlerimiz onlara açık-seçik parçalar halinde okunduğu zaman bizimle karşılaşmayı beklemeyenler derler ki “bundan başka bir Kur’an getir veya bunu değiştir.” (Onlara) de ki: “Onu kendiliğimden değiştirmem olmaz. Ben ancak bana vahyolunana uyarım. Ben Rabbime karşı gelirsem; büyük bir günün azabından korkarım.”
a16.  De ki: “Eğer Allah dileseydi ben size onu okumazdım Allah da size onu bildirmezdi. Ben (peygamber olmadan ve Kur’an inmeden) önceki yıllarımı sizin aranızda geçirdim. Siz yine de aklınızı kullanarak gerçeği görmeyecek misiniz?”
a17.  Allah adına yalan uydurandan ya da O’nun ayetlerini yalanlayandan daha zalim kim olabilir? Gerçek şu ki; günahta ısrar edenler asla iflah olmazlar!
a18.  Onlar Allah’tan başka kendilerine zararı ve faydası olmayan varlıklara kulluk ediyorlar/tapıyorlar (onlardan yardım diliyorlar) ve: “Bunlar Allah yanında şefaatçilerimizdir” diyorlar. De ki: “Siz Allah’a göklerde ve yerde bilmediği bir şeyi mi haber veriyorsunuz?” O onların ortak koştuklarından uzaktır ve çok yücedir.
a19.  İnsanlar (tevhit inancına bağlı) bir tek ümmetti; sonra ayrılığa düştüler. Eğer (hesabın ahirette görüleceğine dair) Rabbinden bir söz (hükme bağlanıp) geçmemiş olsaydı ayrılığa düştükleri şey hakkında aralarında elbette hüküm verilir (ve azaba uğratılırlar)dı. Bkz. 2/213 11/110 20/129
a20.  Bir de: “Ona Rabbinden bir mucize indirilse ya!” diyorlar. De ki: “İnsan idrakini aşan şeylerin bilgisi ancak Allah’a mahsustur. (Öyleyse Allah’ın iradesi tecelli edinceye kadar) bekleyin ben de sizinle beraber (başınıza gelecekleri merakla) bekleyeceğim.” Bkz. 6/4-10 37 8/32 10/96-97 15/14-15 17/59
a21. İnsanların başlarına gelen sıkıntılardan sonra kendilerine bir rahmet bir rahatlık tattırdığımızda bakarsın ki ayetlerimize karşı hemen gizli bir plan kurarlar. Onlara de ki: “Allah’ın planlarınıza karşılık vermesi daha çabuktur. Şüphe yok ki elçilerimiz (olan melekler) kurduğunuz planları kaydetmektedir.”
a22.  Sizi karada ve denizde yürüten O’dur. Gemide bulunduğunuzda geminin onları hoş bir rüzgârla götürdüğünde ve onunla sevindiklerinde; birden şiddetli bir kasırga gelip onları her taraftan dalgaların sardığı ve çepeçevre kuşatıldıklarını sandıkları anda Allah’ın dinine sarılarak: “Andolsun ki bizi bu tehlikeden kurtarırsan şükredenlerden olacağız” diye O’na yalvarırlar.
a23.  Fakat Allah onları bu (felaketten) kurtarınca hemen yeryüzünde haksızca taşkınlık yapmaya koyulurlar. Ey insanlar! Dünya hayatının geçici menfaati için yaptığınız bütün taşkınlıklar ancak kendi aleyhinizedir! Sonra dönüşünüz ancak bize olacaktır. Biz de yaptığınız her şeyi size (eksiksiz olarak) haber vereceğiz.
a24. Dünya hayatının misali gökten indirdiğimiz su gibidir ki onunla insan ve hayvanların yiyerek beslendikleri nebatlar bolca yetişir; yeryüzü rengârenk çeşitli mahsullerle süslenir ve yerin sahipleri bütün bunlara egemen olduklarını sandıkları sırada geceleyin veya gündüzün emrimiz geliverir de orayı bir gün önce hiçbir şey yokmuş gibi biçilmiş hale çeviririz. Düşünen bir toplum için biz ayetleri böyle birer birer açıklıyoruz.
Bkz. 18/45 39/21 57/20
a25. (Böylece) Allah (insanı) huzur ve güvenlik ortamına (İslam’a) çağırır ve dileyeni (samimi gayretinden dolayı) dosdoğru bir yola iletir.
a26.  Güzel ve yararlı davranış gösterenlere daha güzeli ve fazlası vardır. Onların yüzleri ne (günahtan) kararacak ne de (utançtan) kızaracaktır. İşte onlar cennetin sakinleridir onlar orada kalacaklardır. Bkz. 4/40 27/89 28/84
a27.  Kötülük yapmış olanların cezası ise yaptıkları kötülük kadar olacak ve kendilerini bir zillet kaplayacaktır. Onları Allah’ın azabından koruyacak kimse de yoktur. Onların yüzleri sanki gecenin karanlık bir parçasıyla kaplanmıştır. İşte onlar cehennemin sakinleridir. Onlar da orada kalacaklardır.
a28#29.  O gün onları bir araya topladıktan sonra şirk koşanlara “Haydi siz ve ortak koştuklarınız yerlerinize!” deriz. Sonra onları birbirinden ayırırız. O zaman bize ortak koşulan varlıklar ortak koşanlara şöyle derler: “Sizinle bizim aramızda Allah şahittir ki; (dünyada iken) sizin tapınıp durduklarınız biz değildik sizin tapmanızdan haberimiz bile yoktu.” Bkz. 19/82 28/63

a30.  İşte orada herkes önceden yapmış olduklarını karşısında bulur. (Bütün insanlar ve cinler) gerçek sahipleri olan Allah’a döndürülür ve yakıştırdıkları düzmece ilahlar yanlarından kayboluverir. Bkz. 17/13-14 75/13 86/9
a31. Onlara de ki: “Gökten ve yerden size rızık veren kimdir? Kulaklara ve gözlere işlerini görme yeteneğini kim verdi? Ölüden diriyi ve diriden ölüyü kim çıkarıyor? Evrenin işlerini kim çekip çeviriyor?” Sana: “Allah” diyecekler. O zaman onlara de ki: “O halde Allah’a karşı artık gereken duyarlılığı göstermeyecek misiniz?”
a32.  İşte O (her şeye gücü yeten) sizin gerçek Rabbiniz olan Allah’tır. Şimdi söyler misiniz Hakikat (inkâr edildik)ten sonra geriye sapıklıktan başka ne kalır? Buna rağmen nasıl oluyor da (Haktan) döndürülüyorsunuz?
a33. İşte böylece Yoldan çıkmış (yaratılış safiyetinden uzaklaşmış) kimselerin “iman etmeyeceklerine dair” Rabbinin sözü gerçekleşmiş oldu.
a34. Onlara de ki: “O sizin ilahlaştırdığınız varlıklar arasında yoktan var edip de (ölümünden) sonra onu (yeniden hayata) döndürebilecek biri var mı?” (Ve cevap olarak) de ki: “Her şeyi yoktan var eden ve sonra (yeniden hayata) döndürecek olan yalnız Allah’tır. Hal böyleyken nasıl oluyor da (doğru yoldan) saptırılıyorsunuz!”
a35. De ki: “Ortak koştuklarınızdan doğru yolu gösterecek olan var mıdır?” Yine de ki: “Allah hak olan doğru yola iletir. O halde doğru yola ileten mi kendisine uyulmaya daha layıktır yoksa kendisine yol gösterilmeyince onu bulamayan mı daha layıktır. O halde ne oluyor size? Nasıl hükmediyor (Allah’tan başka varlıklara tanrısal nitelikler yakıştırıyor)sunuz?”
a36. Onların çoğu sadece zanna (asılsız bilgiye/kuruntuya) dayanırlar. Oysa zan hiçbir şekilde gerçeğin yerini tutmaz. Hiç şüphesiz Allah onların yaptıklarını hakkıyla bilendir.
a37. Bu Kur’an Allah’tan (indirilmiş olup) başka birisi tarafından uydurulabilecek bir şey değildir. O kendisinden önce indirilmiş olan (ilahi kitap)ları doğrulayan Allah’ın hükümlerini açıklayan içinde hiçbir kuşkuya yer bulunmayan ve âlemlerin Rabbi tarafından gönderilen bir kitaptır.
a38. Yoksa onu (Muhammed) uydurdu mu diyorlar? De ki: “Eğer doğru sözlü kimselerseniz haydi siz de onun benzeri bir sûre getirin ve Allah’tan başka çağırabileceğiniz kim varsa onları da yardıma çağırın!” Bkz. 2/23 11/13 17/88 52/34
a39. Aksine onlar özünü hikmetini kavrayamadıkları ve üstelik o mesajın ayrıntılı açıklaması henüz kendilerine gelmemişken onu yalanladılar. Onlardan öncekiler de tıpkı böyle yalanlamışlardı. Zalimlerin sonunun nasıl olduğuna bir bak!
a40.  Onların arasında ona (Kur’an’a) inananlar da var inanmayanlar da. Rabbin bozgunculuk yapanları çok iyi bilmektedir.
a41. Eğer seni yalanlarlarsa onlara de ki: “Benim yaptıklarım benim sizin yaptıklarınız sizindir. Benim yaptıklarımla sizin bir ilginiz yoktur sizin yaptıklarınızla da benim bir ilgim yoktur (Ne siz benim yaptıklarımdan sorumlusunuz ne de ben sizin yaptıklarınızdan sorumluyum ben sadece bir tebliğciyim).” Bkz. 109/1-6
a42. İçlerinde sana kulak verenler de vardır. Fakat akıllarını kullanıp anlamak istemiyorlarsa sen (gerçeği) sağırlara işittirebilir misin?
a43. İçlerinden sana bakıp duranlar (senin peygamberliğini anlamalarına rağmen sana inanmayanlar) da vardır. Fakat (hakikati) görmek istemiyorlarsa sen körlere doğru yolu gösterebilir misin?
a44.   Şüphesiz ki Allah insanlara hiçbir şekilde kötülük etmez fakat insanlar kötülüğü (Haktan uzaklaşarak) kendi kendilerine ederler. Bkz. 3/117 9/70 16/33 29/40
a45. (Allah) o kıyamet günü (onları) topladığı zaman (onlara öyle gelecek ki yeryüzünde) sanki sadece tanışmalarına yetecek kadar gündüzün bir saati kadar kalmışlar. (Vaktiyle) Allah’ın huzuruna çıkarılacakları uyarısını yalanlayan ve doğru yola girmekten geri duranlar (işte o zaman) en büyük kayba uğramış olacaklar.
a46. (Ey Resul!) Onlara hazırladığımız (azap ve cezan)ın bir kısmını sana (dünyada) göstersek ya da (göstermeden) seni vefat ettirsek bile (sonuçta) onların dönüşleri ancak bize olacaktır. Muhakkak ki Allah onların yaptıklarına şahittir.
a47. Her toplumun bir resulü vardır. Resulleri geldiği (ve hakikat tebliğ edildiği) zaman aralarında adaletle hükmedilir ve onlar haksızlığa uğratılmazlar. Bkz. 16/36 39/69
a48.  Onlar: “Eğer dediğiniz doğru ise peki bu vaat (edilen azap) ne zaman (gerçekleşecek)?” diyorlar.
a49.  De ki: “Allah dilemedikçe ben kendime bile ne bir zarar ne de fayda verme gücüne sahibim. Her milletin (her canlının) bir eceli (ölüm zamanı) vardır. Onların eceli geldi mi ne bir an geri kalabilirler ne de öne geçebilirler.” Bkz. 7/34 16/61 63/11
a50. De ki: “Söyleyin bakalım eğer size O’nun azabı bir gece vakti ya da gündüzün gelecek olursa ne yaparsınız? Günahkârlar onu aceleyle niye istiyor?”
a51. (Yoksa azap) gerçekleştikten sonra mı O’na iman edeceksiniz? O vakit size: “Şimdi mi iman ediyorsunuz?” denecek. Oysa siz alay ederek bu azabın acele gelmesini isteyip duruyordunuz.
a52. Sonra da zulmedenlere: “Ebedî azabı tadın! Siz ancak vaktiyle kazanmakta olduğunuzun cezasına çarptırılıyorsunuz” denilecek.
a53. “O (kıyamet ve azap) gerçek mi?” diye sana soruyorlar. De ki: “Evet. Rabbim hakkı için o kesin bir gerçektir. Ve siz (bu konuda Allah’ı) âciz bırakacak değilsiniz.”
a54. (Hakka karşı direnerek ve kötülüğü âdet haline getirerek) kendisine zulmetmiş olan herkes o gün yeryüzünün bütün servetine sahip olsa elbette bunu (azaptan kurtulmak için) fidye olarak verirdi. Onlar (kendilerini bekleyen) azabı görünce pişmanlıklarını gösterecek gücü dahi kendilerinde bulamayacaklar. O gün aralarında tam bir adaletle hükmedilir ve kimseye en küçük bir haksızlık yapılmaz.
a55.  Şunu iyi bilin ki; göklerde ve yerde ne varsa hepsi Allah’ındır! Şunu da iyi bilin ki; Allah’ın vaadi başa gelmesinden şüphe edilmeyecek bir gerçektir. Ne var ki onların çoğu bunu bilmezler!
a56.  O hem hayat verir hem de öldürür ve (sonunda) yalnız O’na döndürüleceksiniz.
a57.  Ey insanlar! İşte size Rabbinizden bir öğüt kalplerdeki/gönüllerdeki hastalıklara bir şifa inananlara yol gösterici ve rahmet gelmiştir. Bkz. 2/2 3/103 5/16 ve dipnotu 6/155 14/1 17/82 41/44
a58.  De ki: “Bunlar Allah’ın lütfu ve rahmeti iledir. (İnsanlar) sadece bununla (Kur’an’la) sevinsinler. O bütün toplayıp durdukları dünyalıklardan daha hayırlıdır.”
a59. (Allah adına helal-haram uydurarak değer yargılarını yozlaştıranlara) de ki: “Allah’ın size bahşettiği fakat sizin bir kısmını helâl bir kısmını haram saydığınız rızıklar hakkında ne dersiniz?” De ki: “Bu hususta Allah mı size izin verdi yoksa (yalan uydurarak) Allah’a iftira mı ediyorsunuz?”
a60.   Allah’a yalan uydurup iftira edenlerin kıyamet günü (görecekleri azap) hakkındaki görüşleri nedir acaba? Hiç kuşkusuz Allah insanlara karşı lütufkârdır fakat onların çoğu (buna) şükretmezler.
a61.  (Ey Resul!) Sen her ne yaparsan yap Kur’an’dan hangi parçayı okursan oku (ve siz ey insanlar) hangi işi gerçekleştirirseniz gerçekleştirin işinize daldığınız andan itibaren biz üzerinizde gözlemci bulunuyoruz. Ne yerde ve ne de gökte bulunan zerre ağırlığınca bir şey Rabbinizden saklı kalmaz. Gerek bundan daha küçüğü ve gerekse daha büyüğü mutlaka apaçık bir kitapta (Allah’ın) Bilgi İşlem Merkezinde kayıtlıdır. Bkz. 6/59 11/6 26/217-218
a62. Haberiniz olsun ki Allah dostlarına korku yoktur ve onlar üzülecek de değillerdir.
a63.  Onlar Allah’a iman eden ve O’na karşı sorumluluk bilinciyle yaşayanlardır.
a64. Onlar için dünya hayatında da ahiret hayatında da müjdeler vardır. Ve Allah’ın kelimelerinde (hükümlerinde verdiği sözlerde) bir değişme yoktur. İşte budur en büyük zafer en büyük kurtuluş! Bkz. 41/30-32 57/12
a65.  (Ey Resul!) O (inanmaya)nların sözü seni üzmesin. İzzet ve şeref tümüyle Allah’ındır. O her şeyi hakkıyla işiten her şeyi hakkıyla bilendir.
a66.  İyi bilin ki göklerde ve yerde her kim varsa (insanlar cinler melekler ve daha nice kimseler) hepsi Allah’a aittir. O halde Allah’a inanmakla beraber başkalarına yalvarıp yakaranlar (gerçekte) neye yalvarıyorlar? Gerçekte onlar ancak zanna (kuruntuya/asılsız bilgiye) uyuyorlar ve sadece yalan söylüyorlar.
a67. O içinde dinlenesiniz diye geceyi sizin için (karanlık); gündüzü ise (çalışıp kazanmanız için) aydınlık kılandır. Şüphesiz bunda (ilahi mesajları) dinleyen bir topluluk için ibretler vardır.
a68.  İnkârcılar: “Allah çocuk edindi” dediler.” Hâşâ O kendisine yakışmayan niteliklerden uzaktır. (Zira O’nun hiç kimseye ve) hiçbir şeye ihtiyacı yoktur. Göklerde ve yerde ne varsa hepsi O’nundur. Bu hususta elinizde hiçbir (akli ve nakli) deliliniz yok. (O halde) nasıl oluyor da Allah hakkında bilmediğiniz şeyleri söylüyorsunuz? Bkz. 2/116 19/88-93 21/26
a69.  De ki: “Allah hakkında (böyle) yalan uydurup iftira edenler (asla) kurtuluşa eremezler.”
a70.  Onlar için dünyada (geçici) bir yararlanma vardır. Sonra dönüşleri bize olacaktır. Daha sonra da inkâr ettiklerinden dolayı o çetin azabı onlara tattıracağız.
a71.  Onlara Nuh’un kıssasını anlat. Hani Nuh kavmine demişti ki: “Ey kavmim! Eğer benim konumum ve Allah’ın ayetleriyle öğüt vermem size ağır geliyorsa (biliniz ki) ben sadece Allah’a dayanıp güvenmişim. Artık siz de (bana) ne yapacağınızı ortaklarınızla beraber kararlaştırın ki işiniz size dert olmasın! Bundan sonra bana (hükmünüzü) uygulayın ve bana mühlet de vermeyin!”
a72. Eğer (benim imana davetimden) yüz çeviriyorsanız (yapacak bir şey yok) ben sizden (zaten) herhangi bir ücret istemiyorum. Benim çabamın karşılığını verecek olan sadece Allah’tır. Ben Müslümanlardan olmakla (Allah’a kayıtsız şartsız teslim olmakla) emrolundum. Bkz. 11/29 34/47
a73.   Onu yine de yalanladılar. Biz hem onu ve hem de onunla beraber gemide bulunanları kurtardık ve bunları onların yerine (yeryüzüne) hükümran kıldık. Ayetlerimizi ısrarla yalan sayan (ve zalimliklerine devam eden) kimseleri ise boğulmaya terk ettik. İşte bak azapla korkutulduğu halde yola gelmeyenlerin sonu nasıl olmuştur?
a74.  Sonra onun arkasından kendi kavimlerine resuller gönderdik. Onlara açık belgelerle mucizelerle geldiler. Fakat onlar ta işin başında elçiye karşı yalana sarılmaları sebebiyle daha sonra inanmaya yanaşmadılar. İşte (ilâhî buyrukları dinlemeyip inatlarından dolayı) haddi aşanların kalplerini böylece mühürleriz.
a75. Sonra onların ardından Musa ve Harun’u mucizelerimizle Firavuna ve avanesine gönderdik. Fakat (onlar da iman etmek konusunda) büyüklük tasladılar. Zaten (bu insanlar öteden beri) suç işlemeyi alışkanlık hâline getirmiş kimselerdi. Bkz. 7/60
a76.  Onlara tarafımızdan hak (mucize) ulaşınca: “Bu açık bir sihirdir” dediler.
a77.   Musa (onlara): “Size hakikat gelince onun hakkında böyle mi diyorsunuz? Bu bir sihir midir? Oysa sihirbazlar iflah olmazlar!” dedi.
a78.  Onlar dediler ki: “Babalarımızı üzerinde bulduğumuz (dinden ve yoldan) çevirmek ve ikiniz için yeryüzünde büyüklük (liderlik ve önderlik) sağlamak için mi bize geldin? Biz ikinize de asla inanacak değiliz.”
a79.  Firavun: “Bana bütün bilgin büyücüleri getirin” dedi.
a80. Büyücüler geldiğinde Musa onlara: “Atacağınız şeyleri atın” dedi.
a81.  Sihirbazlar (atacaklarını) atınca Musa dedi ki: “Sizin bu yaptığınız sihirdir. Allah onu elbette boşa çıkaracaktır. Çünkü Allah bozguncuların işini rast getirmez.”
a82. Günahkârlar hoşlanmasalar da Allah kelimeleriyle hakkı ortaya çıkarıp kanıtlayacaktır. Bkz. 8/8 42/24
a83.  Firavunun ve seçkin çevresinin kendilerine işkence etmesinden korkuya düştükleri için kavminden bir grup gençten başka kimse Musa’ya iman etmedi. Çünkü Firavun bölgesinde küstahça böbürlenen ve hak hukuk tanımayan (acımasız bir diktatör) idi.
a84. Musa dedi ki: “Ey halkım! Eğer Allah’a inanıyorsanız ve gerçekten O’na bağlanıp kendinizi teslim etmişseniz (Müslüman olmuşsanız) sadece O’na güvenin!”
a85#86.(Onlar da) şöyle dediler: “Biz yalnız Allah’a güvendik. Ey Rabbimiz! Zalim bir topluluğun zulmüne uğratmakla bizi imtihan etme! Bizi rahmetinle o inkârcılar topluluğundan kurtar!”

a87.   (Bunun üzerine) Biz de Musa ile kardeşine şöyle vahyettik: “Mısır’da kavminiz için evler hazırlayın ve (bu) evlerinizi ibadet yerine dönüştürün ve namazı ikame edin. (Ey Musa!) İnananları (Allah’ın yardımıyla) müjdele!”
a88.  Musa (kardeşi Harun ile birlikte) şöyle dedi: “Ey Rabbimiz! Gerçekten sen Firavuna ve onun ileri gelen çevresine bu dünya hayatında ihtişam ve zenginlik verdin. Ey Rabbimiz! Bunlar (verdiğin zenginlikleri zayıf kullarını) senin yolundan saptırmaları için (kullanmakta)dır. Ey Rabbimiz! Sen onların servetlerini yok et ve kalplerine darlık ver. Zira onlar elem dolu azabı görünceye kadar iman etmeyecekler.”
a89.  (Allah) buyurdu ki: “Bu dileğiniz kabul olundu. Doğrulukta devam edin ve sakın (o kendini ve hakkı) bilmeyenlerin peşine takılmayın!”
a90. Derken (iman eden) İsrailoğullarını (Kızıl) denizden geçirdik. Firavun ve askerleri takip ve taarruz etmek için arkalarına düştü. Sonunda (Firavun) boğulmaya başlayınca: “İnandım gerçekten de İsrailoğullarının iman ettiği Allah’tan başka tanrı yok artık ben de (O’na) teslim olanlardanım” dedi. Bkz. 2/50 20/78 40/84-85 43/55-56
a91#92. (Biz de ona:) “Şimdi mi (iman ediyorsun)? Oysa daha önce isyan etmiş ve bozgunculardan olmuştun. Senden sonrakilere ibret olman (ve zalimlerin âkibetinin nasıl olacağını görmeleri) için bugün senin (cansız) bedenini kurtaracağız” dedik. Doğrusu insanların çoğu ayetlerimize karşı umursamazlık gösteriyor.

a93.   Andolsun ki biz İsrailoğullarını çok güzel (ve güvenli) bir yurda yerleştirdik ve onlara temiz rızıklar sunduk. Kendilerine hakikatin bilgisi (vahiy yoluyla) gelinceye kadar anlaşmazlığa düşmemişlerdi. Şüphe yok ki Rabbin kıyamet günü anlaşmazlığa düştükleri konularda haklarında hüküm verecektir. Bkz. 7/137 26/59-60
a94. Eğer sana indirdiğimiz (geçmiş nebilerin haberlerin)den kuşku duyuyorsan senden önce (indirdiğimiz) kitabı okuyanlara sor. Andolsun ki Rabbinden sana gerçek gelmiştir. O halde sakın kuşkuya kapılanlardan olma! Bkz. 7/157
a95. Sakın Allah’ın âyetlerine ilgi göstermekten (ve onları yaşamaktan) geri duranlardan olma! Yoksa zarara uğrayanlardan olursun.
a96. Haklarında Rabbinin hükmü kesinleşmiş olanlar iman etmezler.
a97.  Onlar bütün âyetler/mucizeler önlerine gelse bile elem verici azabı görünceye kadar (inanmazlar). Bkz. 10/88
a98. Keşke azap gelmeden önce iman edip de bu imanları kendilerine fayda vermiş bir memleket halkı bulunsaydı ya! Bunun tek istisnası Yunus’un halkıdır. (Onlar) iman edince dünya hayatındaki o perişanlık azabını kendilerinden kaldırdık ve onlara bir zamana kadar refah verdik. Bkz. 21/87-88 36/30 37/139-148 51/52
a99. Eğer Rabbin dileseydi yeryüzünde bulunanların hepsi elbette topyekûn iman ederdi (ama onları özgür iradeleriyle baş başa bıraktı). O halde insanları mü’min olsunlar diye sen mi zorlayacaksın?
a100. Allah izin vermedikçe (elbette ki) hiç kimse iman edemez. (Ama inanmak iradesi insanın elindedir. Allah) pisliği (huzursuzluğu kokuşmuşluğu azabı) akıllarını kullanmayanların üzerine yağdırır. Bkz. 11/118-119 13/31 28/56 88/21-22
a101. (Ey Peygamber! Senden mucize isteyenlere) de ki: “Göklerde ve yerde neler var (neler) bir bakın (da ibret alın)! Ama iman etmek istemeyen bir topluluğa o ayetler ve o uyarılar bir fayda sağlamaz!
a102. Onlar sadece kendilerinden önce gelip geçenlerin başlarına gelen (azap dolu) günlerin benzerini mi bekliyorlar? De ki: “Bekleyin bakalım ben de sizinle beraber bekleyeceğim.”
a103. Sonra (azap günü geldiğinde) resullerimizi ve inananları kurtarırız. Bu hep böyle olmuştur. İnanıp güvenenleri kurtarmak boynumuzun borcudur.
a104. (Onlara) de ki: “Ey insanlar! Eğer benim dinim hakkında şüphe içinde iseniz (bilin ki) ben Allah’tan başka taptıklarınıza kulluk etmem ve ancak sizin canınızı alacak olan Allah’a kulluk ederim. Ben mü’minlerden olmakla emrolundum.”
a105. Ve: “(Her türlü batıl inanç ve ideolojilerden arınmış bir şekilde) yüzünü tevhit dinine döndür (her türlü sapmadan ve aracı fikrinden uzak dur) sakın müşriklerden olma!”
a106. “Ve Allah’tan başka sana yararı da zararı da dokunmayacak olan şeylere yönelme (yalvarıp yakarma)! Eğer bunu yaparsan mutlaka zalimlerden olursun!”
a107. Eğer Allah sana bir sıkıntı verirse onu yine ancak Allah giderir. Sana bir iyilik dilediği takdirde; onun lütfunu geri çevirecek de yoktur. O bunu kullarından dilediğine verir. Çünkü O mutlak bağış sahibidir sonsuz rahmet kaynağıdır.
a108.  De ki: “Ey insanlar! Size Rabbinizden hak (resul ve Kur’an) gelmiştir. Artık kim doğru yola girerse ancak kendisi için girer. Kim de (Haktan) saparsa ancak kendi aleyhine sapar. Ben sizin üzerinizde (davranışlarınızdan sorumlu) bir vekil değilim.”
a109.  (Ey Muhammed!) Sana ne vahyolunduysa ona uy ve Allah hükmünü verinceye kadar sabret! Çünkü hüküm verenlerin en hayırlısı O’dur.
,
a1#2. Elif-Lam-Ra. (Bu) öyle bir kitaptır ki Allah’tan başkasına kulluk etmeyesiniz diye (aklını işleterek anlamaya çalışanlar için) ayetleri her işi hikmetle yapan her şeyden haberdar olan (Allah) tarafından açık ve anlaşılır kılınmıştır. (De ki:) “Şüphesiz ben O’nun tarafından size (gönderilmiş) bir uyarıcı ve müjdeleyiciyim.”

a3.  “Rabbinizden af dileyiniz tevbe ile O’na yöneliniz ki belirli bir sürenin sonuna kadar sizi güzel bir geçimle faydalandırsın ve her erdemli kişiye erdemli davranışlarının karşılığını versin. Eğer (imandan) yüz çevirirseniz elbette ben sizin için büyük günün azabından korkarım.” Bkz. 16/97
a4.  Dönüşünüz yalnız Allah’adır. O her şeye hakkıyla gücü yetendir.
a5.  İyi bilin ki o inkârcılar göğüslerini bükerek haktan yan çizer böylece resulden gizlenmek isterler. Yine iyi bilin ki (gecenin zifiri karanlığında) elbiselerine büründükleri zaman bile (Allah onların) gizlediklerini ve açığa vurduklarını bilir. Çünkü O (her şeyle beraber) kalplerin en mahrem sırlarını dahi bilendir.
a6.  Yeryüzünde hareket eden hiçbir canlı (dâbbe) yoktur ki rızkı Allah’a ait olmasın. (Allah) onların (dünyada) yerleştikleri yeri de (öldüklerinde) kalacakları yeri de bilir. Bunların hepsi apaçık bir kitapta (bilgi işlem merkezinde Levh-i Mahfuz’da) yazılıdır. Bkz. 2/44 6/59 29/17
a7.  O hanginizin davranışlarının daha güzel olacağı konusunda sizi imtihan etmek için Arş’ı henüz su üzerinde iken gökleri ve yeri altı evrede/aşamada yaratandır. Böyle iken sen onlara: “Ölümden sonra şüphesiz diriltileceksiniz” desen o inkârcılar: “Mutlaka bu apaçık bir büyüdür” derler. Bkz. 18/7 21/35 41/11-12 67/2
a8.  Şayet azabı onlardan sayılı bir zaman/süreye kadar geciktirecek olsak: “Onu engelleyip alıkoyan nedir?” diyecekler. Bilin ki azap onlara geldiği gün artık kendilerinden çevrilecek değildir ve alaya aldıkları şey onları iyiden iyiye kuşatacaktır.
a9. Bunun gibi insana katımızdan (zenginlik huzur sağlık gibi) bir rahmet tattırsak sonra da (imtihan olarak) onu kendisinden çekip alsak muhakkak o (önceki lütfumuzu gözardı eden) çok ümitsiz ve çok nankör bir kimse olur.
a10. Ve yine Andolsun ki kendisine dokunan bir sıkıntıdan sonra ona bir nimet tattırsak o zaman da; “kötülükler benden gidiverdi” der ve (bir daha sıkıntıya düşmeyecekmiş gibi hemen böbürlenir). Çünkü o şımarıktır kibirlidir.
a11.  Ancak sabreden ve güzel işler yapanlar bundan müstesnadır. İşte onlar için hem bir bağışlanma ve hem de büyük bir ödül vardır.
a12. Şimdi (Ey Resul! Sırf inkârcılar hoşlanmıyor ve) onların “Niçin o’na (gökten) bir hazine inmedi” ya da “(neden) kendisiyle birlikte bir melek gelmedi?” diye söylenmelerinden ötürü yüreğin daralıyor. Bunun için sana vahyedilen mesajın bir bölümünü onlara duyurmaktan vaz geçebilirsin (asla böyle yapma! Unutma ki) sen sadece bir uyarıcısın. Allah ise her şeye vekildir (herkese layık olduğu neticeyi verendir). Bkz. 15/97 25/7-8
a13. Yoksa Kur’an’ı kendisi uydurdu mu diyorlar? De ki: “Eğer doğru sözlü iseniz Allah’tan başka çağırabildiklerinizi (yardıma) çağırın ve siz de onun gibi uydurma on sure getirin.” Bkz. 2/23 10/38 17/88
a14.  Eğer size cevap veremiyorlarsa bilin ki o (Kur’an) ancak Allah’ın ilmiyle indirilmiştir ve O’ndan başka hiçbir ilah yoktur. O halde “şimdi artık O’na teslim olacak mısınız?”
a15.  Kim (sadece) dünya hayatını ve lüksünü ararsa yaptıklarının karşılığını orada tam öderiz ve onlar orada hiçbir eksikliğe uğratılmazlar. Bkz. 17/18 42/20
a16. İşte bunlar kendileri için ahirette ateşten başka bir şey olmayan kimselerdir. Onların orada (dünyada) bütün yaptıkları boşa çıkmıştır ve zaten bütün yaptıkları da dünyalık değersiz şeylerdir.
a17. Rabbi tarafından gönderilen kesin delile (Kur’an’a) dayanan ayrıca da o delili destekleyen daha önce de rehber ve rahmet olarak gönderilmiş Musa’nın kitabı ile tasdik edilen kimse yalnız dünya hayatını arzu eden gibi olur mu? İşte bu kesin delile dayananlar Kur’an’a iman ederler. Hangi toplum onu inkâr ederse onun yeri ateştir. O Kur’an’dan hiç kuşkun olmasın! Muhakkak o Rabbinden gelen gerçektir. Fakat insanların çoğu inanmazlar. Bkz. 61/6 7/157
a18.  Yalan düzerek Allah’a iftira edenden daha zalim kim olabilir? İşte bunlar Rablerine sunulacaklar. Ve şahitler de: “Rablerine karşı yalan söyleyenler bunlardır” diyecekler. Biliniz ki Allah’ın lâneti zalimler üzerinedir.
a19.  O zalimler ki başkalarını Allah’ın yolundan alıkoyarlar ve onu eğri dolambaçlı bir yol olarak göstermeye çalışırlar; ahiret hayatını yok sayan zaten onlardır.
a20.  Bunlar yeryüzünde (Allah’ı) aciz bırakacak değillerdir (Allah’ın yapacaklarına engel olamayacaklardır) ve Allah’ tan başka (kendilerini kurtarabilecek) dostları da yoktur. Onların azabı katlanacaktır. Çünkü onlar (İlahi hakikatleri) işitmeye tahammül edemiyorlardı ve gerçeği görmemekte direniyorlardı.
a21. Onlar kendilerine yazık etmiş olan kimselerdir. Ve uydurdukları (kuruntu ilahları) da kendilerinden yüz çevirip gidecektir.
Bkz. 2/166 19/81-82 29/25 46/6
a22. Hiç şüphesiz ahirette de en büyük kayba uğrayanlar bunlar olacaktır.
a23. İnanan dürüst ve erdemli davranışlar ortaya koyan ve Rablerine karşı alçak gönüllülükle boyun eğen kimseler; işte onlar da cennet halkıdır ve sonsuza dek orada kalacaklardır.
a24. Bu iki grubun durumu kör ve sağır olan kimseyle gören ve işiten kimsenin durumu gibidir. (Ne dersiniz) bu ikisinin durumu hiç eşit olur mu? Hâlâ düşünüp ibret almayacak mısınız?
a25. Andolsun biz Nuh’u kavmine (nebi olarak) göndermiştik. Onlara şöyle demişti: “Ben sizin için apaçık bir uyarıcıyım.”
a26. “Allah’tan başkasına ibadet etmeyin. Doğrusu ben hakkınızda acıklı bir günün azabından korkuyorum.”
a27.  Bunun üzerine kavminden inkârcıların elebaşları şöyle demişlerdi: “Biz seni sadece bizim gibi bir insan olarak görüyoruz. İçimizden sana uyanların da aşağı tabakadan bir takım (dar görüşlü) insanlar olduğunu düşünüyoruz. Dolayısıyla sizin bize karşı bir üstünlüğünüzü görmüyoruz. Aksine sizin yalancı kimseler olduğunuz kanaatindeyiz.”
a28. Nuh dedi ki: “Ey Kavmim! Söyleyin bakalım; şayet ben Rabbimden gelen apaçık bir delil üzerinde isem ve O kendi katından bana bir rahmet (kitap peygamberlik mucize) vermiş de siz ona karşı kör kalmışsanız o rahmeti istemediğiniz hâlde biz sizi ona zorlayabilir miyiz?”
a29. “Ey kavmim! Bu uyarı çabalarıma karşılık sizden maddi bir karşılık istemiyorum benim hizmetimin karşılığını verecek olan Allah’tır. İnananları yanımdan kovacak değilim çünkü onlar Rablerine kavuşacaklardır. Fakat sizin gerçeklerden habersiz bir toplum olduğunuzu görüyorum.” Bkz. 6/52-53 10/72 26/111
a30.  “Ey kavmim! Eğer ben inananları yanımdan kovarsam beni Allah’tan kim koruyabilir? Hiç düşünmüyor musunuz?”
a31.  “Ben size Allah’ın hazineleri benim yanımdadır demiyorum insanın duyu ve algı alanının ötesini bilirim de (demiyorum) bir melek olduğumu da söylemiyorum; sizin o hor gördüğünüz (tertemiz) kimselere Allah’ın bir hayır ulaştırmayacağını ise zaten söyleyemem çünkü onların kalplerinde olan (iman ve samimiyeti) en iyi bilen Allah’tır. Böyle bir şey söylersem o zaman ben de zalimlerden olurum.” Bkz. 6/50
a32. “Ey Nuh! Bizimle çekişip durdun bu çekişmede ileri de gittin. (Yeter artık) eğer doğru söyleyenlerden isen haydi bizi tehdit edip durduğun o azabı getir de görelim” dediler.
a33.  Nuh: “(Bu benim elimde değil ki) onu size dilerse ancak Allah getirir ve siz de buna (asla) engel olamazsınız” dedi.
a34. Ben size nasihat etsem de eğer Allah (inadınız ve yaptıklarınız yüzünden) sizi sapıklıkta bırakacaksa nasihatim de size fayda vermeyecektir. Zira O sizin Rabbinizdir ve hepiniz (sonunda hesap vermek ve hayatınıza kaldığınız yerden devam etmek üzere) O’nun huzurunda çıkarılacaksınız.
a35.  (Ey Resul!) Yoksa o (Nuh’un kıssası)nı “kendisi mi uydurdu” diyorlar? (Onlara) de ki: “Eğer onu ben uydurduysam günahım bana aittir. Ama ben sizlerin suç olarak işlediklerinizden uzağım.”
a36. Nuh’a vahyolundu ki: “Kavminden (şimdiye kadar sana) iman etmiş kimselerden başkası (artık asla sana) inanmayacak. O halde sen onların yaptıklarından dolayı üzülme!”
a37. “Gözetimimiz altında ve vahyimize göre gemiyi yap. Zulmedenler hakkında (kurtulmaları için) benden bir istekte bulunma! Çünkü onlar (suda) boğulacaklardır.”
a38. Nuh gemiyi yapıyordu kavminden birtakım ileri gelen (inkârcı)lar ise yanına her uğradıkça onunla alay ediyorlardı. (Nuh onlara) dedi ki: “Siz bizimle alay ediyorsunuz (olsun bakalım. Şunu iyi bilin ki;) siz (şimdi bizimle) nasıl alay ediyorsanız (vakti gelince) biz de sizinle (öyle) alay edeceğiz.”
a39.  “Artık yakında siz de öğreneceksiniz (dünya hayatında) alçaltıcı azabın kime geleceğini ve (ahirette) sürekli azabın kime ineceğini.”
a40. Sonunda emrimiz gereği sular coşup yükselmeye başlayınca Nuh’a dedik ki: “Her cins hayvandan birer çift al ve (boğulacaklarına dair) haklarında hüküm verilmiş olanlar dışında aileni ve iman edenleri gemiye bindir!” Zaten onunla birlikte iman edenlerin sayısı pek azdı. Bkz. 3/7 23/27 26/119-121 54/11-14
a41. (Nuh) dedi ki: “Haydi ona binin artık. (Bu geminin) yürümesi de durması da Allah’ın adıyla/yardımıyladır. Doğrusu benim Rabbim gerçekten bağışlayandır merhamet edendir.”
a42. Gemi dağlar gibi dalgalar arasında onları götürüyordu. Nuh ayrı bir yere çekilmiş olan oğluna: “Yavrucuğum bizimle beraber sen de bin inkârcılarla birlikte olma!” diye seslendi.
a43. O: “Ben kendimi sudan koruyacak bir dağa sığınacağım” dedi. Nuh: “Bugün Allah’ın rahmet ettikleri hariç O’nun azabından korunacak hiç kimse yoktur” dedi. Ve tam o anda aralarında bir dalga yükseldi ve (oğul) boğulup gidenlerin arasına karıştı.
a44. Bir süre sonra yere: “Ey yer suyunu yut” ve göğe: “Ey gök yağmurunu tut” denildi. Bunun üzerine sular çekildi Allah’ın emri gerçekleşti ve gemi Cudi’ye oturdu. Bu sırada: “Kahrolsun zalimler topluluğu!” diye bir ses duyuldu.
a45.  Nuh Rabbine niyaz edip şöyle dedi: “Ey Rabbim! Şüphesiz oğlum da ailemdendir. Senin vadin elbette gerçektir. Sen de hükmedenlerin en iyi hükmedenisin.”
a46. (Allah) buyurdu ki: “Ey Nuh! O (oğlun isyan ettiği için) senin ailenden değildir. Çünkü o kötü işler yaptı. İçyüzünü bilmediğin bir şeyi yapmamı benden isteme! Sana cahillerden olmamanı tavsiye ederim.”
a47.  “(Nuh) Ey Rabbim! Senden hakkında bilgi sahibi olmadığım herhangi bir şey istemekten sana sığınırım! Eğer beni bağışlamaz bana acımazsan şüphesiz kaybedenlerden olurum!” dedi.
a48. (Ona) denildi ki: “Ey Nuh! Sana ve seninle birlikte olanların soyundan gelecek toplumlara (ümmetlere) Bizim katımızdan bir esenlik ve bereketle (gemiden) in. Daha birtakım ümmetler de olacak ki biz onları (dünyada) yararlandıracağız. Sonra da bizden kendilerine (inanmayanlara) elem dolu bir azap dokunacak.”
Bkz. 2/38
a49.  Bütün bunlar sana vahyettiğimiz bilinmedik haberlerdendir ki bundan önce onları ne sen biliyordun ne de kavmin. O hâlde sabret ve unutma ki iyi sonuç mutlaka Allah’a karşı sorumluluk bilinciyle yaşayanların olacaktır.
Bkz. 3/44 28/46 40/51
a50. Ad (kavmin)e de kardeşleri Hud’u (nebi olarak gönderdik). Dedi ki: “Ey kavmim! Allah’a kulluk edin. Sizin O’ndan başka ilahınız yoktur. Siz sadece iftira edip duruyorsunuz.”
a51. “Ey kavmim! Ben buna karşı sizden bir ücret istemiyorum. Benim ücretim (hizmetimin karşılığı) ancak beni yaratana aittir. Hâlâ akıllanmayacak mısınız?”
a52. “Ey kavmim Rabbinizden af dileyiniz arkasından O’na tevbe ediniz ki size gökten bolca rahmet ve bereket göndersin ve gücünüze güç katsın. Artık siz de günahkârlar olarak (Allah’tan) yüz çevirmeyin!”
Bkz. 71/11
a53. (Onlar da) dediler ki: “Ey Hud! Sen bize (peygamberliğini kanıtlayacak ve bizi inanmaya ikna edecek türden) açık bir mucize getirmedin. (Bu durumda) biz (sırf) senin sözünle tanrılarımızı bırakacak değiliz ve (boşuna ümitlenme) biz sana asla inanmayacağız!”
a54#55. Bizim sana sözümüz ancak şudur: “Tanrılarımızdan bir kısmı seni fena halde çarpmıştır.” (Bunun üzerine Hud) dedi ki: “Ben Allah’ı şahit tutuyorum ve siz de şahit olun ki ben sizin Allah’ı bırakıp da O’na ortak koştuğunuz şeylerden uzağım. Haydi hepiniz toptan bana tuzak kurun sonra da (elinizden gelirse) bana göz açtırmayın.”

a56. “İşte ben hem benim hem de sizin Rabbiniz olan Allah’a güvendim. Yeryüzünde bulunan hiçbir canlı yoktur ki Allah onun perçeminden tutmuş (onu denetimine almış) olmasın. Şüphesiz ki benim Rabbim dosdoğru bir yoldadır (hüküm ve tasarrufunda en doğruyu yapandır).” Bkz. 10/71
a57. “Eğer yüz çevirirseniz (sonucuna da katlanırsınız). Bilin ki benimle gönderilen (ilâhî buyrukları) ben size bildirdim (artık benim yapacak bir şeyim yok). Rabbim (dilerse sizi yok eder) yerinize sizin dışınızda başka bir kavmi getirir de siz O’na hiçbir şekilde (karşı koyamaz ve) zarar veremezsiniz. Şüphesiz ki Rabbim her şeyi gözetip koruyandır” dedi.
a58. Ve nihayet (azap) emrimiz gelince (zalimleri helâk ettik) Hud’u ve onunla aynı inancı paylaşanları katımızdan bir koruma lütfuyla kurtardık; ayrıca kendilerini (ahiretteki) ağır ve zorlu azaptan (da) koruduk.
a59. İşte Ad (kavminin sonu böyle oldu. Çünkü onlar). Rablerinin ayetlerini inkâr ettiler (O’nun) peygamberlerine isyan ettiler ve nerde (Allah’tan yüz çevirmiş) inatçı zorba varsa onun peşinden gittiler.
a60. Onlar hem bu dünyada hem de kıyamet gününde Allah’ın lânetine uğradılar. Bakın işte Rablerini ısrarla inkâr eden işte bu Âd (kavmi) idi. Unutmayın ki; Hud’un kavmi Âd (tarih sahnesinden) işte böyle yok olup gitti. Bkz. 53/50
a61. Semûd (kavmine) de kardeşleri Salih’i (nebi olarak) gönderdik. (Salih onlara:) “Ey kavmim! Allah’a kulluk edin sizin O’ndan başka ilahınız yoktur. O’dur sizi yerden (topraktan) yaratan ve oranın imarında görevli kılan. Af dileyin O’ndan sonra da O’na tevbe edin. Şüphesiz ki Rabbim (kullarına) çok yakındır (dualarını) kabul edendir.”
a62. Dediler ki: “Ey Salih bundan önce sen içimizde sevilen sayılan (güvenilir) bir adamdın. Atalarımızın taptığı şeylere tapmamızdan sen bizi engelleyecek misin? Doğrusu biz senin bizi davet ettiğin şeyden kuşku verici bir tereddüt içindeyiz.”
a63.  (Salih) dedi ki: “Ey kavmim! Söyleyin bakayım eğer ben Rabbim tarafından apaçık bir delil üzerindeysem ve bana kendi katından bir rahmet vermişse ben Allah’a isyan ettiğim takdirde beni ondan kim kurtarabilir? Demek ki siz bana zarar vermekten başka bir şey yapmayacaksınız.” Bkz. 7/78 26/157
a64. “Ey kavmim! İşte size mucize olarak Allah’ın gönderdiği dişi bir deve! Bırakın onu da Allah’ın arzında otlasın. Ona kötü maksatla dokunmayın! Yoksa çok geçmez sizi bir azap yakalayıverir.” Bkz. 7/73 ve dipnotu 17/59 26/155 54/27-82
a65. Derken (Semûd halkının ileri gelenleri) onu kestiler. Bunun üzerine (Salih) dedi ki: (İşte bu olay sonunuzu getirdi!) “Yurdunuzda üç gün daha yaşayın bakalım! (Sonra helâk olacaksınız!) İşte bu yalanlanamayacak bir tehdittir!”
a66.  Ve derken (azap) emrimiz geldiğinde Salih’i ve beraberindeki iman etmiş olanları tarafımızdan bir rahmetle helâk olmaktan ve o günün rezilliğinden kurtardık. Şüphesiz Rabbin mutlak güç sahibidir hüküm ve hikmet sahibidir.
a67. O zulmedenleri ise korkunç bir gürültü yakalayıverdi de yurtlarında/evlerinde diz üstü çöküp helâk oldular. Bkz. 78/91 11/94 29/37
a68. Sanki daha önce orada hiç oturmamış (yuva kurup yaşamamış) gibi oldular. Haberiniz olsun ki Semud (kavmi) gerçekten Rablerini inkâr etmişlerdi. Bak işte nasıl yok olup gittiler.
a69. Andolsun (melekler arasından seçip gönderdiğimiz) elçilerimiz İbrahim’e (bir çocuğunun dünyaya geleceğine dair) müjde getirip: “Selâm sana (Ey İbrahim)!” dediler. O da: “Size de selâm olsun (Ey Allah’ın kulları)!” dedi ve sonra da oyalanmadan onların önüne (pişirilerek) kızartılmış bir buzağı getirdi. Bkz. 15/52-62 51/26-27
a70. Fakat (İbrahim) elçilerin kızartılmış buzağıya doğru el uzatmadıklarını görünce konukları tuhafına gitti onlardan dolayı içine bir korku (endişe) düştü. Bu sırada konukları: “Korkma (biz Allah’ın melekleriyiz)! Lût’un kavmine (cezalarını uygulamak için) gönderildik” dediler. Bkz. 15/52-53
a71. İbrahim’in karısı (Sâre) ayakta bekliyordu (bu sözleri duyunca) güldü. Biz de ona İshak (adında bir çocuk dünyaya getireceğini) ve İshak’ın ardından Yakup (isminde bir de torun)’u (olacağını) müjdeledik. Bkz. 2/133 15/54
a72. Karısı: “Vay başıma gelenler! Ben kocamış bir kadın ve bu kocam da bir ihtiyar iken çocuk mu doğuracağım? Gerçekten bu çok şaşılacak bir şeydir!” dedi.
a73.  (Elçiler) “Sen Allah’ın işine mi şaşıyorsun? Ey (peygamberin) ev halkı! Allah’ın rahmeti ve bereketi üzerinizdedir. Şüphe yok ki övülmeye yegâne layık olan O’dur (her şeyi en güzel yapandır) ve lütuf ve ikram sahibidir” dediler.
a74.  Böylece İbrahim’in endişesi geçtikten ve kendisine müjde verildikten sonra Lût kavmi hakkında (affedilmeleri için) bizim (elçilerimiz)le tartışmaya başladı. Bkz. 29/31-32
a75. Çünkü İbrahim gerçekten çok halim (yumuşak huylu) ince ruhlu duyarlı ve kendisini bütünüyle Allah’a vermiş bir kimseydi. Bkz. 9/114
a76.  (Elçilerimiz) ona dediler ki: “Ey İbrahim! Bu tartışma işinden (ısrarından) vazgeç; çünkü (Lût kavmi için) Rabbinin (azap) emri gelmiştir. Ve onların başlarına geri çevrilmesi mümkün olmayan bir azap kaçınılmaz olmuştur.”
a77. Ve elçilerimiz (delikanlı suretinde) Lût’a geldiğinde; (sapık kavminin saldırısından korktuğu için) onların gelmelerinden endişeye düştü çok sıkıldı ve: “İşte bu çok çetin bir gün olacak” dedi.
a78. Lût’un kavmi (konuklarıyla çirkin ilişkide bulunmak üzere) ona doğru koşarak geldi. Zaten onlar önceden de bu tür çirkin işleri yapıyorlardı. Lût (onlara) dedi ki: “Ey Kavmim! İşte kızlarım onlar sizin için daha temizdir. Allah’a karşı gelmekten sakının ve konuklarıma karşı beni rezil etmeyin! İçinizde hiç aklı başında bir adam yok mu?” Bkz. 15/71 26/165-166
a79. (Buna karşılık) onlar da dediler ki: “Sen (gayet iyi) biliyorsun ki bizim (kadınlarla bir işimiz olmadığı için) senin kızlarında bir gözümüz yok. Aslında sen bizim neyin peşinde olduğumuzu çok iyi biliyorsun (ama bizi oyalıyorsun).”
a80. (Onların bu tavrı karşısında çaresiz kalan) Lût onlara dedi ki: “Ah keşke size karşı (koyabilecek) bir gücüm olsaydı veya (şerrinizden korunabileceğim) çok sağlam bir kaleye sığınabilseydim.”
a81.   (Bunun üzerine melekler:) “Ey Lût! Biz senin Rabbinin elçileriyiz! Bunlar sana asla ilişemeyecekler! Artık sen ailen ile gecenin bir aralığında yola çık ve karının dışında (ailenden kimse arkada kalmasın). Çünkü onların başına gelecek olan (azap) onun da başına gelecek. Onlar için belirlenmiş vakit tam da (bu) sabah; eh sabah da zaten yaklaşmadı mı? Bkz.15/63-66
a82. (Nihayet azap) emrimiz gelince o (Sodom) şehrinin altını üstüne getirdik tepelerine de daha önceden takdir edilmiş bir cezanın infazı için üzerlerine birbiri ardından püskürtü halinde balçıktan pişirilmiş taşlar yağdırdık.
a83.  O taşlar ki (böyle toplumlar için) Rabbin tarafından hazırlanmış işaretlenmiştir. O taşlar zalimlerin başından hiç eksik olmaz.
Bkz. 51/33
a84.  Medyen halkına da kardeşleri Şuayb’ı (nebi olarak) gönderdik. O şöyle dedi: “Ey kavmim! Allah’a kulluk edin. Sizin O’ndan başka hiçbir ilâhınız yoktur. Ve (birbirinizle olan alışverişinizde) ölçüyü ve tartıyı eksik tutmayın. Ben sizi savurganlık içinde görüyorum. Ben sizin adınıza kuşatıcı bir günün azabından korkuyorum.”
Bkz. 7/85-92 29/36
a85. Ve ey kavmim! “Ölçüyü ve tartıyı adaletle yapın; insanlara eşyalarını eksik vermeyin yeryüzünde bozguncular olarak dolaşmayın!”
a86. “Eğer mü’minseniz Allah’ın (helalinden) bıraktığı (kâr) sizin için daha hayırlıdır. (Ben sizi sadece uyarıyorum emirlere uymanız konusunda) ben sizin başınızda bekçi değilim.”
a87. Dediler ki: “Ey Şuayb! Atalarımızın taptıklarına tapmayı bırakmamızı ve mallarımız konusunda dilediğimizi yapmayı terk etmemizi sana salatın mı emrediyor? Aslında sen yumuşak huylu uslu ve aklı başında bir adamsın.”
a88. (Şuayb) dedi ki: “Ey kavmim! (Söyleyin bakalım) ya ben Rabbimden gelen açık bir belgeye dayanıyorsam ve O bana kendi rahmetinin sonucu olarak temiz bir geçim kaynağı (helal kazanç) vermiş ise (ne olacak O’na saygısızlık mı yapacağım)? Ben size aykırı hareket etmekle sizi alıkoyduğum şeylere kendim düşmek istemiyorum. Tek isteğim gücümün yettiği oranda bozuklukları düzeltmek ve yanlış gidişata dur demektir. Başarım Allah’ın yardımına bağlıdır. Yalnız O’na güveniyor ve sadece O’na yöneliyorum.
a89. “Ey kavmim! Bana karşı gelişiniz sakın Nuh kavminin ya da Hud kavminin veya Salih kavminin başlarına gelen felaketin bir benzerini sizin başınıza getirmesin. Üstelik Lut kavmi size pek uzak da değil.”
a90. (Onların başına gelenlerden ibret alın da) “Rabbinizden bağışlanma dileyin sonra tevbe ile O’na yönelin! Şüphesiz ki Rabbim çok merhamet edendir (tevbe eden kullarını) çok sevendir.”
a91. Dediler ki: “Ey Şuayb! (Bize) söylediklerinin çoğunu anlamıyoruz. Üstelik biz seni aramızda zayıf görüyoruz. Eğer (sana arka çıkan) kabilen olmasaydı seni taşlayarak öldürürdük. Çünkü senin bize karşı koyacak hiçbir gücün/üstünlüğün yok.”
a92. Şuayb dedi ki: “Ey kavmim kabilem sizin gözünüzde Allah’tan daha mı üstündür daha mı önemlidir ki (kabilemden çekiniyorsunuz da) O’na sırt dönüyorsunuz O’nu(n emirlerini) dikkate almıyorsunuz? Oysa Rabbim sonsuz ilmi ve kudretiyle yaptığınız her şeyi çepeçevre kuşatmıştır.”
a93. “Ey kavmim! (Madem direnmekte kararlısınız o zaman) elinizden geleni yapın. Doğrusu ben de (vazifemi) yapacağım. Alçaltıcı azabın kime geleceğini ve yalancının kim olduğunu (o zaman) göreceksiniz. Artık (başınıza gelecek olan azabı) gözleyin doğrusu ben de sizinle beraber gözlüyorum!”
a94. Nihayet (azap) emrimiz gelince Şuayb’ı ve onunla birlikte iman edenleri katımızdan bir rahmetle kurtardık. Zulüm ve haksızlık içinde olanları korkunç bir gürültü yakaladı; öyle ki kendi yurtlarında/evlerinde dizüstü yığılıp kaldılar.
a95. Sanki orada hiç barınmamışlardı. Haberiniz olsun ki Semûd kavmi (Allah’ın rahmetinden) uzak olduğu gibi Medyen kavmi de uzak oldu.
Bkz. 7/92
a96#97. Andolsun Musa’yı da ayetlerimizle ve somut mucizelerle Firavun’a ve onun önde gelen çevresine (nebi olarak) gönderdik. (Buna rağmen) onlar (bizim emrimize değil) Firavun ’un emrine uydular. Oysa Firavun ‘un emri doğruya götürücü (irşat edici) değildi.
Bkz. 7/133 17/101 27/12

a98. Firavun kıyamet gününde kavminin önüne geçecek ve onları ateşe götürecektir. Ne kötü varış yeridir orası!
Bkz. 2/166-167 7/38 33/67
a99. Çarpıldıkları azaba ilave olarak hem dünyada hem de ahirette lânete uğramışlardır. Ne kötü bir ikramdır onlara verilen bu ikram.
Bkz. 28/42 40/46
a100. (Ey Resul!) İşte bu sana anlattığımız (geçmişte helak edilmiş) kasaba halklarının (ibret verici) haberlerinden bazılarıdır. Onların bıraktıkları eserlerden ayakta kalan da var yok olup giden de vardır.
a101. Onlara biz zulmetmedik; fakat onlar (inatla kötülüğü tercih ederek) kendilerine zulmettiler. Rabbinin (azap) emri geldiğinde Allah’tan başka taptıkları (sahte) ilahları onlara hiçbir şey sağlamadı ve onların zararlarını artırmaktan başka bir şeye yaramadı.
a102.  İşte Rabbin halkı zalim olan memleketlerin yakasından tutunca böyle tutar. Hiç kuşkusuz O’nun yakalaması pek sert ve acıklıdır.
a103. Ahiret azabından korkan kimse için bu (anlatıla)nda kesin bir ibret vardır. O gün tüm insanların toplantı günüdür. Herkes o günün canlı tanığı olacaktır.
Bkz. 14/13-14 18/47 40/51
a104. Ve biz o (kıyamet) günün(ün) gelip çatmasını ancak (insanların imtihanı ve tekâmülü için) sayılı bir müddete kadar erteliyoruz.
a105. O gün gelince O’nun izni olmadan hiç kimse konuşamaz. Onlardan kimi bahtsızdır (mutsuzdur) kimi mutlu.
Bkz. 20/108 42/7 78/38
a106#107. Mutsuz olanlar (dünyadayken yaptıklarından ötürü) ateşte (yaşayacak) ve orada ah çekip inleyeceklerdir. Rabbin aksini dilemedikçe gökler ve yer yerinde durduğu sürece onlar orada kalacaklardır. Şüphesiz Rabbin dilediğini istediği gibi yapandır.
Bkz. 21/101

a108. Mutlu olanlar ise cennettedirler. Rabbinin dilemesi dışında gökler ve yer sürüp gittikçe onlar da bitmeyen bir lütfun sonucu olarak orada kalacaklardır.
a109.  (Ey Resul!) Onların taptıkları şeylerin batıl olduğu konusunda şüpheye düşme! Onlar sadece daha önce babalarının taptığı gibi tapıyorlar. Şüphesiz biz (azaptan) paylarına ne düşüyorsa onu eksiksiz olarak (kendilerine) tastamam vereceğiz.
a110.   Andolsun ki Musa’ya Kitab’ı (Tevrat’ı) verdik de ona iman konusunda (insanlar) görüş ayrılığına düştüler. Eğer Rabbinin daha önce verilmiş kesin hükmü olmasaydı o anlaşmazlığa düşenler hakkında çoktan hüküm verilirdi. Onlar hâlâ da (Kur’an) hakkında derin bir şüphe içindedirler.
a111. Şüphesiz Rabbin hepsinin yaptıklarının karşılığını tam olarak verecektir. Çünkü O onların yaptıklarından hakkıyla haberdardır.
a112.   (Ey Resul!) Öyle ise emrolunduğun gibi dosdoğru ol. Beraberindeki tevbe edenler de dosdoğru olsunlar. Hak ve adalet ölçülerini aşmayın/aşırıya gitmeyin/azgınlık etmeyin! Unutmayın ki O yaptıklarınızı hakkıyla görendir.
a113. Ve asla zulmedenlerden yana eğilim göstermeyin (onlara sempati duymayın)! Yoksa ateş size de dokunur. Sizin Allah’tan başka (hiçbir yardımcınız) hiçbir dostunuz yoktur (kendinize başka bir dost/yardımcı aramayın) aksi taktirde (O’ndan) yardım göremezsiniz.
a114.  Gündüzün iki tarafında (öğle ve ikindide) ve gecenin (gündüze) yakın vakitlerinde (akşam yatsı ve sabah da) namazı ikame et! Muhakkak ki iyilikler kötülükleri (küçük günahları) ortadan kaldırır. İşte bu anlayışı ve kavrayışı olanlar için bir öğüttür. Bkz. 2/238 17/78 30/17-18
a115. Ve sabr(ederek mücadeleye devam)et. Allah iyilik yapanların hak ettiği karşılığı hiçbir şekilde zayi etmez!
a116. Sizden önceki nesillerde yeryüzünde bozgunculuktan sakındıran birtakım akıllı ve erdemli kimseler bulunmalı değil miydi? Ama içlerinden (mücadeleden yılmadıkları için) kurtuluşa erdirdiğimiz az bir topluluk dışında hiçbiri bunu yapmadı. Zulme sapanlar ise kendilerini şımartan ihtiraslarına kapılarak ağır suçlara daldılar.
a117. Yoksa senin Rabbin halkı ıslah edici davrandığı sürece bir toplumu asla helak etmez.
a118#119. Rabbin dileseydi bütün insanları tek bir millet yapardı (O yollarını seçmek konusunda kendilerini özgür bıraktı). Onlar (hak ile batıl konusunda) birbirleriyle tartışmaya devam etmektedir. Yalnız Rabbinin rahmetini kazananlar bunun dışındadır. Zaten (Allah) onları bunun için (irade hürriyetiyle) yaratmıştır. Rabbinin: “Andolsun ki; Cehennemi insanlardan ve cinlerden (isyan edenlerle) dolduracağım” sözü gerçekleşecektir. 
Bkz. 32/13 51/56
a120. (Ey Muhammed!) Resullerin haberlerinden senin gönlünü takviye edecek her şeyi sana aktarıyoruz. Bu kıssalar sana gerçeği ilettiği gibi inananlar için de öğüt ve hatırlatma niteliğindedir.
a121.  İnanmayanlara de ki: “Elinizden geleni yapın biz de (tebliğ vazifemizi) yapıyoruz.”
a122. Ve (olacak olanı) “Bekleyin biz de bekliyoruz.”
a123. Göklerin ve yerin bilinmeyen insan idrakini aşan görülüp gözlenemeyen sırrı Allah’ın bilgisindedir. Bütün işler ancak O’na döndürülür. Öyleyse O’na kulluk et; O’na güven. Rabbin yaptıklarınızdan asla habersiz değildir.
,
a1. Elif lâm Râ. Bunlar her şeyi apaçık bildiren kitabın (Kur’an’ın) ayetleridir
a2. Biz onu Arapça bir Kur’an olarak indirdik ki; aklınızı işleterek belki onu kavrayıp özümsersiniz.
a3. (Ey Resul!) Biz sana bu Kur’an’ı vahyetmekle (aynı zamanda) geçmiş kavimlere ait haberlerin en güzelini anlatıyoruz. Hâlbuki daha önce bunlardan haberin yoktu.
a4. Hani Yusuf babasına: “Babacığım; ben (rüyamda) on bir gezegenin güneşin ve ayın önümde hürmetle eğildiklerini gördüm” demişti.
a5. (Babası Yakup) şöyle dedi: “Yavrucuğum! Rüyanı kardeşlerine anlatma; sonra (şeytana uyup) sana tuzak kurarlar. Çünkü şeytan insan için apaçık bir düşmandır.”
a6. “İşte Rabbin seni böylece seçecek sana (rüyada görülen) olayların yorumunu öğretecek ve daha önce ataların İbrahim ve İshak’a nimetlerini tamamladığı gibi senin ve Yakup ailesinin üzerindeki nimetini tamamlayacaktır. Şüphesiz Rabbin hakkıyla bilendir hüküm ve hikmet sahibidir.”
a7. Gerçekten Yusuf ve kardeşlerinin kıssasında (hakikati) sorup arayanlar için nice (uyarılar ve) ibret verici dersler vardır.
a8. (Kardeşleri) şöyle demişti: “Biz güçlü bir grup olduğumuz halde Yusuf ve kardeşi (Bünyamin) babamızın gözünde bizden daha sevgilidir. Doğrusu babamız (bu konuda) apaçık bir yanılgı içindedir.”
a9. (İçlerinden biri dedi ki:) “Yusuf’u öldürün ya da bir yere götürüp atın ki babanızın ilgisi yalnız size yönelsin. Ondan sonra da tevbe ederek iyi kimseler olursunuz (babanızla münasebetleriniz düzeltir işleri yoluna koyarsınız.)”
a10. İçlerinden (daha insaflı olan) bir sözcü de dedi ki: “Yusuf’u öldürmeyin eğer ona illa da bir şey yapacaksanız onu bir kuyunun içine/dibine bırakın ki (oradan geçen) kafilelerden biri onu bulup alsın (ve uzak diyarlara götürsün).
a11. (Bu karara vardıktan sonra babalarına) şöyle dediler: “Ey babamız! Yusuf hakkında bize neden güvenmiyorsun? Hâlbuki biz onun iyiliğini istiyoruz.”
a12. Yarın onu bizimle beraber gönder de (kırlarda) gezip eğlensin. Bizim onu koruyacağımızdan kuşkun olmasın.
a13. (Babaları/Yâkûb) dedi ki: “Doğrusu onu götürmeniz beni gerçekten üzer (onun yanımdan ayrılmasına dayanamam). Ayrıca dalgınlığınıza denk gelir de kurdun biri onu yer diye korkuyorum.”
a14. (Onlar da:) “Andolsun ki biz (güçlü) bir grup iken yine de onu kurt kaparsa o zaman bize de yazıklar olsun” dediler.
a15. Nihayet (babalarını ikna ederek Yusuf’u yanlarına alıp yola çıktılar) kardeşleri onu götürüp kuyunun dibine bırakmaya karar verdikleri zaman biz Yusuf’a: “Andolsun ki gün gelecek sen onların bu yaptıklarını (senin kim olduğunu) kavrayamayacakları bir anda kendilerine hatırlatacaksın!” diye ilham ettik. Bkz. 12/89-90
a16. (Onlar Yusuf’u kuyuya bıraktıktan sonra) havanın karardığı (yatsı) vakti (yalandan) ağlayarak babalarına geldiler.
a17.  “Ey babamız! Gerçek şu ki; yarış yapmak için bulunduğumuz yerden (biraz) uzaklaşmış ve Yusuf’u azıklarımızın yanında bırakmıştık. (Ne yazık ki) onu kurt yemiş! (Biliyoruz ki) her ne kadar doğru söylesek de sen bize inanmayacaksın” dediler.
a18.  (Yusuf’un) gömleğini üzerine bulaştırdıkları sahte bir kanla getirmişlerdi. (Babaları) dedi ki: “Nefsiniz sizi aldatıp böylesine (çirkin bir işe) itmiştir. Artık (bana) güzel bir sabır gerekiyor. Anlattıklarınıza karşılık ancak Allah’ın yardımı beklenir.”
a19.  Daha sonra bir kafile geldi sucularını su almak için (kuyuya) gönderdiler. Adam kovasını kuyuya sarkıtınca (Yusuf kovaya sımsıkı yapıştı kovanın Yusuf’la dışarı çıktığını gören adam): “Hey müjde! İşte size bir oğlan çocuğu” dedi. Kafiledekiler onu bir ticaret malı olarak (başkalarına) satmak üzere sakladılar. Oysa Allah onların ne yaptıklarını biliyordu.
a20.  (Kafile Mısır’a varınca) Onu yanlarında alıkoymak istemedikleri için ucuz bir fiyata birkaç dirheme sattılar.
a21.  Onu satın alan Mısırlı adam karısına: “Ona güzel bak umulur ki bize bir yararı dokunur ya da (durumuna göre) onu evlat ediniriz” dedi. İşte bu şekilde biz Yusuf’u o yere (Mısır’a) yerleştirdik. Ona olayların doğru yorumunu öğrettik. Zira Allah emrini yerine getirmeye kadirdir. Fakat insanların çoğu (bunu) bilmez.
a22.  (Yusuf) olgunluk çağına erişince ona bir muhakeme yeteneği ve bilgi yöntemi bahşettik. Ve işte iyiliği güzel davranmayı huy edinenleri böyle mükâfatlandırırız.
a23. Ve (Yusuf’un) barındığı evin kadını (Züleyha) onun gönlünü çelmek istiyordu ve (bu niyetle kocasının evde olmadığı bir gün) kapıları sımsıkı kapatıp ona: “Haydi gelsene!” dedi. Yusuf: “(Hâşâ) Allah’a sığınırım (sana yaklaşmaktan). Doğrusu O benim rabbimdir/efendimdir bana güzel bir konum kazandırmıştır. Gerçek şu ki zalimler (nankörler ve zina edenler) asla kurtulamazlar” dedi.
a24. Andolsun ki kadın ona (göz koyup) istek duymuştu. Eğer Rabbinin (zinadan alıkoyan) delilini görmemiş olsaydı Yusuf da ona istek duyacaktı. Biz ondan kötülüğü ve fuhşu uzaklaştırmak için işte böyle yaptık. Çünkü o (erdemli duruşuyla) bizim samimi kullarımızdandı.
a25. (Kaçmak isteyen Yusuf önde olduğu halde) ikisi de kapıya doğru koştular. Kadın onun gömleğini arkasından boylu boyunca yırttı. Derken kapının yanında efendisine (kadının kocasına) rast geldi. (Kadın hemen) dedi ki: “Ailene kötülük etmek isteyenin cezası; zindana atılmaktan veya acıklı bir azaptan başka ne olabilir?”
a26#27. (Yusuf:) “(Hayır yalan söylüyor) asıl kendisi benim gönlümü çelmek istedi!” diyerek (kendini savundu). O an kadının yakınlarından duruma tanık olan (bilgili) birisi: “Eğer onun gömleği ön taraftan yırtılmış ise kadın doğru söylemiştir o yalancılardandır. Yok eğer onun gömleği arkadan çekilip yırtılmışsa bu durumda kadın yalan söylemiştir ve kendisi doğruyu söyleyenlerdendir” dedi.

a28.  Kadının kocası gömleğin arka tarafından yırtılmış olduğunu görünce karısına: “Hiç şüphesiz bu siz kadınlara özgü bir komplodur çünkü sizin komplolarınız gerçekten büyüktür” dedi.
a29.  (Adam: “Ey) Yusuf! Sen bu olayın üstünde durma (kimseye de bir şey söyleme)! Ve sen de (ey kadın) işlediğin günahtan ötürü bağışlanma dile çünkü sen günah işleyenlerden birisi oldun” dedi.
a30. Şehirde birtakım kadınlar: “Vezirin karısı (hizmetçisi olan) genç (delikanlı) kölesinin gönlünü çelmeye kalkmış. Öyle ki Yusuf’un sevdası onun kalbine işlemiş. Doğrusu biz onu açık bir sapıklık içinde görüyoruz” dediler.
a31. (Azizin karısı Züleyha) onların bu tür dedikodularını işitince (bir davetçi) gönderip onları çağırdı. Onlar için oturup yaslanacakları bir yer hazırladı. Her birine birer de bıçak verdi ve Yusuf’a: “Çık karşılarına” dedi. Kadınlar Yusuf’u görünce güzelliği karşısında büyülendiler (şaşkınlıklarından) ellerini kestiler ve “Allah’ım sen ne büyüksün! Bu bir insan değil ancak saygın bir melektir” dediler.
a32. Bunun üzerine (Züleyha) onlara dedi ki: “İşte bu beni hakkında kınadığınız kimsedir. Andolsun ki ben ondan karşılık almak istedim. Fakat o iffetinden dolayı bundan kaçındı. Ve eğer (bundan böyle de) arzumu yerine getirmez (birlikte olma teklifimi) kabul etmezse (hepinizin önünde uyarıyorum) mutlaka o zindana atılacak ve sürüm sürüm sürünecektir.”
a33. Yusuf (bu tehdit karşısında): “Ey Rabbim! Zindan bana bunların beni davet ettiği (çirkin) şeyden daha sevimlidir. (Allah’ım!) Eğer onların hile ve entrikalarından kurtarmazsan onlara meyleder ve cahillerden olurum” dedi.
a34. Ve Rabbi onun duasını kabul etti ve onu onların komplolarına karşı korudu. Çünkü O gerçekten her şeyi hakkıyla işiten her şeyi detayıyla bilendir.
a35. Sonra onlar (Yusuf’un suçsuzluğuna dair) bu kadar delili gördükleri halde yine de onu (dedikoduların kesileceği) bir zamana kadar zindana atmayı uygun buldular.
a36.  Onunla beraber iki delikanlı daha zindana girdi. Bunlardan biri: “Ben (rüyamda) kendimi şarap (yapmak için üzüm) sıkarken gördüm.” Öbürü de: “Ben de başımın üzerinde kuşların yemekte olduğu bir ekmek taşıdığımı gördüm bunların yorumunu bize bildir. Çünkü biz senin gerçekten iyilik edenlerden olduğunu görüyoruz” dediler.
a37. (Yusuf) dedi ki: “(Merak etmeyin daha yiyeceğiniz yemek önünüze gelmeden size rüyanızın ne anlama geldiğini bildireceğim. Bu Rabbimin bana öğrettiklerindendir. Doğrusu ben Allah’a inanmayan ve ahireti de inkâr eden bir toplumun milletini terk ettim.”
a38. “Onun yerine atalarım İbrahim’in İshak’ın ve Yakup’un milletine bağlandım. Allah’a herhangi bir şeyi ortak koşmak bize yakışmaz. Bu inanç Allah’ın bize ve tüm insanlara yönelik bir lütfudur. Fakat insanların çoğu Allah’a şükretmezler.”
a39. “Ey benim zindan arkadaşlarım! (Hiçbir şeye gücü yetmeyen) birbirinden farklı (uydurma) tanrılar mı daha iyidir yoksa mutlak hâkimiyet sahibi olan tek Allah mı?”
a40. “O’ndan başka taptıklarınız sizin ve atalarınızın takmış olduğu bir takım kuru isimlerden ibarettir. Allah onların (kendisi adına) yetkili olduklarına dair herhangi bir delil indirmemiştir. Hüküm ancak Allah’ındır. O size kendisinden başkasına kulluk etmemenizi emretmiştir. İşte dosdoğru din budur. Fakat insanların çoğu bilmezler.”
a41. “Ey benim zindan arkadaşlarım! (Rüyalarınızın yorumuna gelince): Biriniz (daha önce olduğu gibi) efendisine şarap sunacak diğeriniz ise (suçlu bulunup) asılacak da kuşlar başının etini yiyecek. İşte hakkında yorum istediğiniz şey olup bitmiştir (ilâhî kaza ve hüküm yerini bulacaktır).
a42. (Yusuf) kurtulacağını anladığı arkadaşına: “(Buradan kurtulduğunda) efendinin yanında benden söz et (suçsuz olduğumu söyle ve özelliklerimi anlat)” dedi. Fakat şeytan (Yusuf’un durumunu) efendisine anlatmayı ona unutturdu; (bu yüzden Yusuf) birkaç yıl daha zindanda kaldı (ve böylece tebliğ ve irşad vazifesine devam etti).
a43. (Yusuf’un hapis hayatı devam ederken) bir gün kral dedi ki: “Ben rüyamda yedi zayıf ineğin yedi semiz ineği yediğini gördüm; ayrıca yedi yeşil başak ve bir o kadar da kuru başak (vardı). Efendiler! Eğer rüya yorumlamayı biliyorsanız bu rüyamın ne anlama geldiğini bana açıklayın.”
a44.   (Ünlü tabirciler) dediler ki: “(Bunlar) karmakarışık rüyalardır. Biz böyle rüyaların yorumunu bilemeyiz.”
a45. (Tam o sırada zindandaki) o iki kişiden kurtulmuş olanı nice zamandan sonra (Yusuf’u) hatırladı ve “Ben size rüyanın yorumunu söyleyebilirim (ancak bunun için bir mahkûma gitmem lazım) hemen beni (zindana) gönderin” dedi.
a46. (Zindana varınca) dedi ki: “Ey özü sözü dosdoğru Yusuf! (Rüyada görülen) yedi zayıf ineğin yedi semiz ineği yemesi ve yedi yeşil başak ile bir o kadar sayıdaki kuru başak hakkında bize yorum yap. Ümit ederim ki (vereceğin bilgi ile) insanlara dönerim de onlar da (senin değerini) bilirler.”
a47.  (Yusuf şöyle) cevapladı: “Öteden beri yapageldiğiniz gibi yedi yıl boyunca hiç ara vermeden ekip biçeceksiniz fakat yiyeceğiniz az bir miktar hariç biçtiğinizi başağında öylece bırakacaksınız (depolayacaksınız).”
a48. “Sonra onun ardından yedi yıl sıkıntı ve kuraklık meydana gelecek. (Tohumluk için) sakladığınız az şeyin dışında (bu kıtlık yılları) daha önce biriktirdiklerinizin hepsini silip süpürecek.”
a49.   “Bu (kıtlık yılları) geçtikten sonra insanların yağmura kavuşacağı bir yıl gelecek. (O zaman) insanlar (meyveleri) sıkarak (meyve suyu ve zeytinyağı yapacak hayvanları otlatarak süt) sağacaklar.”
a50. (Adam bu yorumu getirince) Kral: “Onu bana getirin” dedi. Elçi Yusuf’a gelince (Yusuf) dedi ki: “Efendine dön de ellerini kesen o kadınların derdi ne idi? diye sor. Şüphesiz Rabbim onların tuzaklarını/hilelerini hakkıyla bilendir.”
a51. (Bunun üzerine kral o kadınları çağırtıp kendilerine:) “Yusuf’un gönlünü çelmek isterken ne sağlayacağınızı umuyordunuz?” diye sordu. (Kadınlar:) “Allah korusun biz ondan en küçük bir kötülük görmedik!” dediler. Tam o sırada kralın karısı: “Artık gerçek ortaya çıktı!” diye atıldı: “Onun gönlünü çelmek isteyen bendim; o ise hep özü sözü doğru olan kimselerdendi!” dedi.
a52. (Yusuf olup biteni öğrendiğinde:) Amacım; efendim bilsin ki ben arkasından ona ihanet etmedim. Gerçekten Allah hainlerin hilesini başarıya ulaştırmaz” dedi.
a53. “(Yine de) ben kendimi bütünüyle temize çıkarmaya çalışmıyorum. Çünkü Rabbimin merhameti olmadıkça nefis aşırı derecede kötülüğü emreder. Şüphesiz Rabbim çok bağışlayandır çok merhamet edendir” dedi.
a54. (Yusuf’un bu sözlerini duyan) Kral: “Getirin onu (Yusuf’u) bana onu yakın çevreme (sırdaş olarak) alayım” dedi. (Yusuf kralın yanına gelmeyi kabul etti. Kral) onunla konuşunca da (Yusuf’a): “Bugün(den sonra) sen artık bizim yüksek mevki sahibi ve güvenilir bir adamımızsın” dedi.
a55. Yusuf: “Beni ülkenin hazinelerine bakmakla görevlendir. Güvenilir ve bilgili bir koruyucu olacağımdan emin olabilirsiniz” dedi.
a56. İşte böylece biz yeryüzünde Yusuf’a güç ve imkân verdik. Öyle ki orada (Mısır’da) dilediği yerde sözü geçiyordu. Biz dilediğimizi rahmetimizden böyle nasiplendirir ve iyilik yapanların mükâfatını kayba uğratmayız.
a57. Elbette ki inandıktan sonra Allah’a karşı sorumluluk bilinciyle yaşayanlar için ahiret ödülü daha hayırlıdır. Bkz. 38/39-40
a58. (Derken kıtlık yılı gelince) Yusuf’un kardeşleri (Mısır’a) çıkageldiler ve (Yusuf’un) yanına girdiler. Onlar Yusuf’u tanımadıkları halde o onları hemen tanıdı.
a59. Ve onların yüklerini yüklettikten sonra kendilerine: “(Bir dahaki gelişinizde) o baba bir (üvey) erkek kardeşinizi (Bünyamin’i) de getirin bana. Görmüyor musunuz tartıyı tam tuttum ve (size karşı) son derece iyi bir konukseverlik gösterdim.”
a60. “Eğer onu bana getirmezseniz artık benim yanımda size verilecek tek ölçek (zahire) bile yoktur ve bir daha da bana yaklaşmayın” dedi.
a61. (Kardeşleri:) “Onu babasından istemeye çalışacağız kuşkusuz bunu yapacağız” dediler.
a62. (Yusuf) yardımcılarına da dedi ki: “Yaptıkları ödemeyi (erzak bedellerini) yüklerinin içine geri koyun. İhtimal ki ailelerine döndüklerinde bunun farkına varırlar da (kendilerine iyilik yapıldığını anlayarak) belki geri dönerler.”
a63. Onlar babalarına döndüklerinde: “Ey babamız! Bize artık zahire verilmeyecek. Kardeşimizi (Bünyamin’i) bizimle gönder ki zahire alalım. Onu biz mutlaka koruyacağız” dediler.
a64. (Yakup:) “Daha önce kardeşiniz (Yusuf'u) emanet ettiğim gibi şimdi de onu mu size emanet edeyim? Allah koruyup gözetici olarak (sizden) elbette daha üstündür. Çünkü O merhamet edenlerin en merhametlisidir” dedi.
a65.  Yüklerini açıp zahire bedellerinin kendilerine geri verildiğini gördüler. “Ey babamız! Daha ne isteriz? İşte ödediğimiz bedeller de bize geri verilmiş. Onunla yine ailemize yiyecek getirir kardeşimizi korur ve bir deve yükü zahire de fazladan alırız. Çünkü bu getirdiğimiz az bir zahiredir” dediler.
a66. Babaları: “Hep birlikte ölüm çemberine düşmeniz ihtimali dışında onu (Bünyamin’i) kesinlikle geri getireceğinize dair bana Allah adına sağlam bir güvence bağlayıcı bir söz vermedikçe onu sizinle birlikte göndermem” dedi. Oğullarının istediği güvenceyi vermeleri üzerine (Yakup): “Bu söylediklerimize Allah vekildir” dedi (ve kardeşleri Bünyamin’i onlarla beraber Mısır’a gönderdi).
a67.  Sonra şöyle dedi: “Ey oğullarım! (Şehre) hepiniz tek bir kapıdan girmeyin; (dikkat çekmeyecek şekilde) her biriniz farklı kapılardan girin. Ben Allah’tan gelecek hiçbir şeyi sizden savamam. Zira hüküm yalnızca Allah’a aittir. Ben yalnız O’na güvendim. Ve tevekkül edenler de yalnızca O’na güvensinler!”
a68. Nihayet (Yusuf’un kardeşleri) babalarının direktifi uyarınca (Mısır’a ayrı ayrı kapılardan) girdiler. (Böylece kendilerine göre önlem almış oldular.) Gerçi bu önlem Allah’ın onlara ilişkin hiçbir kararını başlarından savacak değildi. Sadece Yakup içinden gelen bir görev duygusunun gereğini yerine getirmişti. Onun bu meseleye ilişkin tarafımızdan kendisine öğretilmiş bilgisi vardı. Fakat insanların çoğu (İlahi takdiri) bilmezler.
a69. Yusuf’un huzuruna girdiklerinde; o kardeşi (Bünyamin’) i bağrına bastı ve (gizlice) “Haberin olsun ben senin kardeşinim artık onların yaptıklarına üzülme!” dedi (ve başına gelenleri anlattı).
a70.  (Yusuf) onların yüklerini donatıp hazırlarken su kabını (gizlice öz) kardeşi (Bünyami)n’in eşyaları arasına yerleştirdi. (Kafile hareket ettikten) sonra bir tellal (çağrıcı) şöyle seslendi: “Ey kafile (durun bakalım! Çünkü) siz hırsız(lık yapmış)sınız!”
a71. (Yusuf’un kardeşleri) onlara dönerek: “Ne kaybettiniz (ne arıyorsunuz)?” dediler.
a72. Onlar: “Hükümdarın su kabını arıyoruz. Onu getirene bir deve yükü ödül var” dediler. (Bu arada Kralın sözcüsü) “buna ben de kefilim” dedi.
a73. (Yusuf’un kardeşleri) dediler ki: “Allah’a yemin olsun siz de biliyorsunuz ki biz bu ülkede bozgunculuk yapmaya (hırsızlık etmeye) gelmedik (biz) hırsız da değiliz.”
a74.  Görevliler: “Peki eğer yalan söylüyorsanız size göre hırsızlığın cezasının ne olduğunu (biliyor musunuz)?” dediler.
a75. Onlar da: “Cezası su kabı kimin yükünde bulunursa o kimsenin kendisinin alıkonması onun cezasıdır. Biz haddi aşanları böyle cezalandırırız” dediler.
a76. (Bunun üzerine) Yusuf (öz) kardeşinin yükünden önce (şüphe çekmemek için) diğerlerinin yüklerini (aramaya) başladı ve sonunda onu kardeşinin yükünden bulup çıkardı. İşte biz Yusuf’a (kardeşi Bünyamin’i yanında tutması için) böyle bir plân öğrettik. Yoksa Allah’ın dilemesi dışında kralın hukuk sistemine göre kardeşini alıkoyamazdı. (Biz) dilediğimiz kimseyi (iyi niyetinden ve güzel amellerinden dolayı) yükseltiriz. Her ilim sahibinin üstünde daha iyi bir bilen vardır. Bkz. 58/11
a77.   (Yusuf’un kardeşleri) dediler ki: “Eğer o çalmışsa olabilir daha önce onun bir kardeşi de çalmıştı.” Bunun üzerine Yusuf onlara belli etmeksizin kendi kendine dedi ki: “Asıl kötü durumda olan sizsiniz. İleri sürdüğünüz iddiaların içyüzünü Allah çok daha iyi bilmektedir.”
a78.   (Yusuf’un kardeşleri:) “Ey Vezir! Gerçek şu ki bunun büyük bir yaşlı babası var; onun yerine bizden birisini alıkoy. Görüyoruz ki sen iyiliksever bir adamsın.”
a79.  (Yusuf:) “Biz malımızı yanında bulduğumuz kimseden başkasını alıkoymaktan  Allah’a sığınırız. Çünkü biz öyle yaparsak haksızlık etmiş oluruz.”
a80. (Kardeşleri) ondan tamamıyla ümitlerini kesince kendi aralarında konuşmak üzere bir kenara çekildiler. En büyükleri dedi ki: “Babanızın (Bünyamin için) Allah adına sizden kesin söz aldığını ve daha önce de Yusuf hakkında işlediğiniz kusuru bilmiyor musunuz? Artık (yanına gidebilmem için) babam bana izin verinceye veya Allah benim hakkımda hükmedinceye kadar buradan asla ayrılmayacağım. O hükmedenlerin en hayırlısıdır.”
a81.  (Size gelince) siz babanıza dönüp gidin ve ona deyin ki: “Ey babamız! Oğlun hırsızlık yaptı. Biz ancak bildiğimiz şeye şahitlik ediyoruz (kaybolan su kabının onun yükünden çıktığını gördük). (Sana söz verdiğimiz zaman) gaybı (oğlunun hırsızlık yaparak alıkonacağını) bilemezdik.”
a82. “(Bize inanmıyorsan) içinde bulunduğumuz kasaba halkına ve birlikte yolculuk yaptığımız kervancılara sor. Biz gerçekten doğru söylüyoruz.”
a83.  Yakup onlara: “Hayır nefsiniz size bir işi süsleyip hayal gücünüzü artırmıştır. Artık (bana düşen) güzel bir sabırdır. Umulur ki Allah onların hepsini (günün) birinde bana getirecektir. Şüphesiz ki O (her şeyi) hakkıyla bilendir yegâne hüküm ve hikmet sahibidir.”
a84.  Ve (Yakup) onlardan yüzünü başka tarafa çevirerek: “Vah Yusuf’um vah!” diye sızlandı. Gözleri hüzünden ağarmıştı buna rağmen acısını içine gömüyor belli etmiyordu.
a85. (Babalarının içler acısı durumunu gören oğulları) dediler ki: “Vallahi sen hâlâ Yusuf’u anıp duruyorsun. Sonunda (bu hasret) seni yiyip bitirecek ve kendini telef edip gideceksin.”
a86. (Yakup) oğullarına dedi ki: “Ben acımı ve ıstırabımı yalnız Allah’a arz ediyorum ve Allah’ın bildirmesi sebebiyle sizin bilmediklerinizi de biliyorum.”
a87. Ey oğullarım! (Şimdi Mısır’a) gidin Yusuf ile kardeşi hakkında bir haber almaya çalışın ve Allah’ın rahmetinden ümit kesmeyin. Bilin ki hakkı inkâr edenlerden başkası Allah’ın rahmetinden ümidini kesmez.”
a88. Bunun üzerine (hem araştırmak hem de erzak almak için Mısır’a geldiler) Yusuf’un yanına girdiklerinde: “Ey vezir! “Biz ve ailemiz sıkıntıya düştük (bu sefer) pek az bir sermaye ile geldik. (Sen yine de) zahiremizi tam ölçekle ver ve bize bağışta bulun. Şüphesiz Allah sadaka verenleri mükâfatlandırır” dediler.
a89. (Yusuf kardeşlerinin bu durumunu görünce dayanamayarak) onlara dedi ki: “Hani cahillik çağınızda Yusuf’a ve kardeşine neler yapmıştınız hatırlıyor musunuz?”
a90. “Ne? Yoksa sen Yusuf musun?” diye haykırdılar. “Evet ben Yusuf’um” dedi. “Ve bu da benim kardeşimdir. Allah bize lütfetti. Gerçek şu ki kişi Allah’a karşı duyarlı ve bilinçli olmaya çalışır ve güçlüklere göğüs gererse (bilsin ki) Allah iyilerin emeklerini boşa çıkarmaz!”
a91. (Kardeşleri) dediler ki: “Allah’a yemin ederiz Allah gerçekten seni bizden üstün kılmıştır. Biz gerçekten de büyük hata ettik.”
a92. (Yusuf da:) “Bugün size sorgulama ve kınama yoktur. Allah sizi affetsin! O merhametlilerin en merhametlisidir” dedi.
a93. “Şu gömleğimi götürün onu babamın yüzüne koyun da gözü açılsın. Sonra bütün ailenizle birlikte bana gelin.”
a94. Kafile (Mısır’dan) henüz ayrılmıştı ki Filistin’de bulunan) babaları (yanında bulunanlara): “Şüpheniz olmasın ki ben Yusuf’un kokusunu alıyorum. Sakın bana ‘bunak’ demeyin” dedi.
a95. (Yanındakiler Yâkûb’a:) “Vallahi sen hâlâ o eski şaşkınlığında (bocalamaya) devam ediyorsun” dediler.
a96. (Öncü olarak gönderilen) müjdeci gelip gömleği (Yakup’un) yüzüne koyunca derhal gözleri açılıverdi. (Bunun üzerine Yakup:) “Ben size Allah tarafından sizin bilmediğiniz şeyleri biliyorum dememiş miydim?” dedi.
a97. (Oğulları) dediler ki: “Ey babamız! Allah’tan suçlarımızın bağışlanmasını dile. Biz gerçekten suçluyduk.”
a98. “Rabbimden sizi bağışlamasını dileyeceğim; Şüphe yok ki O çok bağışlayandır çok merhamet edendir” dedi.
a99.  Böylece onlar (gelip) Yusuf’un yanına vardıkları zaman (Yusuf) babasını ve annesini bağrına bastı ve: “Allah’ın izniyle Mısır’a güvenlik içinde girin (yerleşin)” dedi.
a100. Babasını ve annesini makamına çıkarıp oturttu. Hepsi onun için (kendilerini ona kavuşturan Allah’a şükür için) secdeye kapandılar. (Yusuf) dedi ki: “Ey babam işte bu evvelce gördüğüm rüyanın gerçekleşmesidir. Doğrusu Rabbim onu doğru çıkardı. Bana iyilik etti. Çünkü beni zindandan çıkardı. Şeytan benimle kardeşlerimin arasını bozduktan sonra da O sizi çölden getirdi. Gerçek şu ki benim Rabbim olmasını istediği şeyi aklın ermediği yollarla gerçekleştirir. Çünkü O (her şeyi) hakkıyla bilen mutlak hüküm sahibidir.
a101. “Rabbim! Gerçekten bana mülk verdin ve bana sözlerin (rüyaların olayların) yorumunu öğrettin. Ey gökleri ve yeri yaratan! Dünyada ve ahirette benim yegâne dostum yardımcım sensin. Benim canımı Müslüman olarak al ve beni dürüst ve erdemli insanların arasına kat!”
a102. İşte (Ey Muhammed!) Sana böylece vahyettiklerimiz senin önceden bilmediğin haberlerdendir. Yapacak oldukları işe karar verdikleri ve tuzaklarını kurdukları zaman sen Yusuf’un kardeşlerinin yanında değildin.
a103. Sen ne kadar üstüne düşsen de insanların çoğu (hakikate) inanmayacaklardır.
a104. Hâlbuki sen buna (tebliğ vazifesini yapmaya) karşılık onlardan bir ücret de istemiyorsun. Bu (Kur’an) âlemler için ancak bir öğüttür. Bkz. 3/7
a105. Göklerde ve yerde (iman etmek için) nice ibret içerikli deliller/kanıtlar vardır ki yanlarından geçtikleri halde onları umursamazlar.
a106. Ve onların çoğu başka varlıklara da tanrısal nitelikler yükleyerek Allah’a inanırlar (imanlarına şirk karıştırırlar). Bkz.2/165
a107. Yoksa onlar Allah tarafından kuşatıcı bir felaketin gelmesi ya da farkında olmadıkları bir sırada kıyametin ansızın kopması karşısında kendilerini güvende mi görüyorlar? Bkz. 7/97-99
a108.  (Ey Resul!) De ki: “İşte benim yolum budur. Ben Allah’a (O’nun dinine) çağırıyorum ben ve bana uyanlar aydınlık bir yol üzerindeyiz. Allah’ı (ortaklardan ve her türlü noksanlıktan) tenzih ederim! Ve ben (Allah’a) ortak koşanlardan değilim.”
a109.   Senden önce de memleketler halkından kendilerine vahyettiğimiz birtakım adamları (resul) olarak gönderdik. Yeryüzünde dolaşıp kendilerinden öncekilerin akıbetinin ne olduğuna bakmıyorlar mı? Ahiret yurdu Allah’a karşı sorumluluk bilinciyle yaşayanlar için elbette çok daha hayırlıdır. Artık aklınızı kullanmayacak mısınız? Bkz. 16/43 ve dipnotu 21/7
a110. Nihayet o resuller neredeyse büsbütün ümitlerini kaybettikleri ve yalancılıkla damgalandıklarını gördükleri bir sırada onlara yardımımız geldi de böylece dilediğimiz kimseler (davete uydukları için) kurtuluşa erdirildi. Suçlu günahkârlar topluluğundan zorlu azabımız kesin olarak geri çevrilmeyecektir.
a111. Andolsun ki (bu anlattığımız) elçilerin hayat hikâyelerinde aklını işletenler için çıkarılacak bir (hayli) ders vardır. (Bu Kur’an insan tarafından) uydurulabilecek bir söz değildir. Fakat kendinden önceki (İlahi kitapların asıllarını) doğrulayan her şeyi açıklayan (bir kitaptır) ve inanacak bir toplum için de bir yol gösterici ve bir rahmettir.
,
a1. Elif Lâm Mim Râ. Bunlar Kitabın (Kur’an’ın) ayetleridir. Sana Rabbinden indirilen (Kur’an) gerçektir. Fakat insanların çoğu inanmazlar.
a2. Gördüğünüz gibi gökleri herhangi bir destek olmadan yükselten sonra da yarattığı her şeyin kanununu koyarak hepsi üzerinde egemenlik kuran Allah’tır. Ayrıca her biri belli bir zamana kadar yörüngelerinde akıp giden güneşi ve ayı da koyduğu yasalara tabi tutan; var olan her şeyi yöneten çekip çeviren O’dur. Bütün bu mesajları açık açık dile getiriyor ki Rabbinize kavuşacağınıza kesin olarak inanırsınız. Bkz. 7/54 ve dipnotu 36/38
a3. O yeryüzünü yayıp genişleten orada dağlar nehirler meydana getiren orada her türlü meyveden/bitkiden (erkekli-dişili) iki çift yaratan ve geceyi gündüze bürüyendir (gündüzü kısaltıp geceyi uzatandır). Şüphesiz bütün bunlarda düşünen bir toplum için derin mesajlar vardır.
a4. Ve yeryüzünde birbirine komşu (fakat bitki örtüsü ve doğal zenginlik bakımından birbirinden farklı olan) kara parçaları (kıtalar) üzüm bağları hububat ekili tarlalar bir kökten sürgün verip küme halinde ya da tek başına boy veren hurma ağaçları vardır ki (bunların hepsi) de aynı su ile beslenir. Hal böyleyken yine de biz onların bazılarını bazılarına farklı kılmışız. Doğrusu bütün bunlarda aklını kullanan bir toplum için mutlaka (alınacak) dersler vardır.
a5. Eğer (Allah’ın yarattığı bu harikalara) şaşıyorsanız inkârcıların şu sözlerine de şaşın: “Nasıl yani! Biz toprak olduktan sonra yeniden mi yaratılacağız?” İşte (bunu söyleyenler) Rablerini inkâra kalkışan kimselerdir. İşte böyleleri (kıyamet gününde) boyunlarında (kendi davranışlarının bir sonucu olarak) demir halkalar (tasmalar) bulunan kimselerdir. İşte böyleleri yerleşip kalmak üzere ateşe giren kimselerdir!
a6. (Bir de) senden iyilikten önce (tehdit edildikleri) kötülüğün (azabın dünyada iken) gelmesini istiyorlar. Oysa onlardan önce ibret alınacak birçok azap gelip geçmiştir. Muhakkak ki senin Rabbin işledikleri zulümlere rağmen insanlara karşı (her zaman) mağfiret sahibidir. Bununla beraber (unutmayın ki) Rabbinin azabı da çok şiddetlidir.
a7. İnkârcılar derler ki: “(Madem ki Muhammed peygamber olduğunu iddia ediyor) ona Rabbinden bir mucize indirilseydi ya!” Oysa sen yalnızca bir uyarıcısın ve her topluluk için bir yol gösterici vardır (sen de onlar gibi bir yol göstericisin).
a8.  Her bir dişinin neye gebe olduğunu ve rahimlerin neyi ne kadar erken bırakacağını neyi ne kadar (olağan süresinden) fazla bekleteceğini bilen Allah’tır. Çünkü (yarattığı) her şey O’nun katında bir ölçüye ve bir amaca bağlı kılınmıştır.
a9. O yaratılmışların duyu ve tasavvurlarının ötesinde olanları da onların görüp gözleyebildikleri şeyleri de tam olarak bilendir. (Gerçek anlamda) büyüklük ve yücelik yalnızca O’na aittir. O var olan ve var olması mümkün olan her şeyin üstündedir.
a10. Sizden birinin sözlerini gizlemesiyle onu açığa vurması geceleyin saklanmasıyla gündüzün dolaşması (bilinmesi bakımından O’nun için) aynıdır.
a11. Kişiyi önünden ve arkasından takip eden (melekler) vardır ki Allah’ın emriyle onu korurlar. Herhangi bir toplum tutumunu değiştirmedikçe Allah o toplumun konumunu değiştirmez. Allah bir topluma (kendi kötülüklerinin bir sonucu olarak) ceza vermeyi dilediği zaman artık onu geri çevirecek (kimse) de olmaz. Zaten onlar için Allah’tan başka bir koruyucu da yoktur. Bkz. 8/53
a12. O (Allah) hem bir korku ve hem de (bereketli yağmuru müjdeleyen) bir ümit (vesilesi) olarak size şimşeği gösteren ve (yağmur yüklü) bulutları meydana getirendir.
a13. Gök gürültüsü O’nun sınırsız kudretiyle gerçekleşir. Melekler de duydukları saygıyla görevlerini icra ederler. O yıldırımları gönderip onları dilediğine isabet ettirir. (Hal böyleyken) o (inanmaya)nlar hâlâ Allah hakkında birbirleriyle tartışıp ileri geri konuşurlar. Hâlbuki O azabı çok şiddetli olandır.
a14.  Gerçek dua yalnız O’nadır. (Müşriklerin) Allah’ın dışında yalvarıp durdukları putlar onların hiçbir dileklerine cevap veremezler. (Onların durumu) tıpkı ellerini suya doğru açıp da ağzına suyun ulaşmasını bekleyen kimse (gibidir). Hâlbuki (suyu ağzına götürmedikçe) su onun ağzına girecek değildir. İşte ayetleri görmezlikten gelenlerin duası/duruşu sapıklık içinde olmaktan başka bir şey değildir.
a15. Göklerde ve yerde olanların hepsi isteyerek yahut istemeyerek Allah’a secde ederler. Gölgeleri de sabah akşam (secde ederler). Bkz. 16/48
a16. (Ey Resul! Onlara) de ki: “Göklerin ve yerin Rabbi kimdir?” (Onlar bakıp dururken) “Allah’tır” de. Ve yine de ki: “O’nun yanı sıra kendilerine (bile) bir faydası ve zararı olmayan dostlar ve yardımcılar mı ediniyorsunuz?” (Onlara) de ki: “Kör ile gören bir olur mu? Ya da karanlıklarla aydınlık bir olur mu? Yoksa Allah’a O’nun yarattığı gibi yaratan ortaklar buldular da bu yaratma ile Allah’ın yaratması onlara göre birbirine mi benzedi?” De ki: “Her şeyin yaratıcısı Allah’tır. O birdir ve tüm varlıklara boyun eğdirecek mutlak otorite sahibidir.”
a17. (O) gökten su indirir de dereler kendi yataklarından hacimlerine göre çağlayıp akar. Akan su yüzeyinde köpük taşır. Süs ya da kullanım eşyası yapmak amacı ile ateşte erittiğiniz madenlerin de buna benzer köpükleri cürufları vardır. İşte Allah hak ile batılı böyle bir benzetmeyle anlatıyor. Çünkü köpük yok olup gider insanlara faydası olan cevher kısmı ise yerde kalır. İşte Allah (hak ile batılın daha iyi anlaşılması için) böyle misaller verir.
a18. Rablerinin çağrısına uyanlar için (dünyada da ahirette de) mükâfatın en güzeli vardır. O’nun çağrısına uymayanlar ise yeryüzünde olan her şey ve onun yanında bir katı daha kendilerinin olsa (Allah’ın azabından) kurtulmak için hepsini fidye olarak verirlerdi. İşte hesabın kötüsü bunlar içindir. Onların varacakları yer de cehennemdir. Orası ne fena bir dinlenme yeridir! Bkz. 5/36 39/47
a19. Rabbinden sana indirilen (vahy)in gerçekten hak olduğunu bilen kimse (inkâr eden) kör kimse gibi olur mu? Ancak akıl sahipleri iyice düşünüp öğüt alırlar.
a20. Onlar Allah’a verdikleri sözü (kulluğu) yerine getiren ve fıtrat sözleşmesini bozmayanlardır.
a21. Yine onlar Allah’ın ulaştırılmasını emrettiği şeyi ulaştırırlar. Rablerine karşı son derece saygılı ve duyarlı davranırlar ve hesabın kötü çıkmasından kaygı duyarlar.
a22. Onlar ki Rablerinin rızasını kazanmak için sabrederler namazı ikame ederler kendilerine verdiğimiz rızıktan gizli ve aşikâr infak ederler kötülüğü de iyilikle savarlar. İşte (geçici dünyanın ardından) gelecek olan ahiret yurdu bunlarındır.
a23#24. (Bu mutlu akıbet) Adn cennetleridir. Kendileri ile birlikte iyi davranışlı ataları eşleri ve çocukları bu cennetlere girerler. Melekler de her bir kapıdan yanlarına girerek (şöyle seslenir): “(Allah için dünyanın zorluklarına karşı) sabretmenizden dolayı selâm olsun sizlere! (Gördüğünüz gibi geçici dünyanın ardından) gelen sonsuzluk yurdu (olan cennet) ne güzeldir!

a25. Ama Allah’a verdikleri sözü iyice pekiştirdikten sonra bozanlar Allah’ın korunmasını emrettiği ilahi düzenin (dinin esasını oluşturan hükümlerin nesilden nesle) ulaşmasını engelleyenler ve yeryüzünde fesat çıkaranlar var ya; işte lânet onlara yurdun kötüsü (cehennem) de onlaradır.
a26. Allah dilediğine rızkı bolca verir (dilediğine de) kısar. Onlar ise dünya hayatı ile sevinmektedirler. Hâlbuki dünya hayatı ahiretin yanında çok az bir yararlanmadan ibarettir.
a27. İnkârcılar: “Ona Rabbi tarafından somut bir mucize indirilseydi ya!” diyorlar. Onlara de ki: “Allah dilediğini (arzu ve yaşantılarına bakarak) sapıklıkta bırakır ve kendisine yöneleni de doğru yola iletir.” Bkz. 26/69
a28. O’na inanan ve gönülleri Allah’ın zikriyle huzur bulan kişilerdir. Gözünüzü açın! Gönüller yalnız Allah’ın zikriyle huzur bulur.
a29. İman ettikten sonra güzel ve yararlı amellerde bulunanlara ne mutlu! Varacakları yer de ne güzeldir!
a30. (Ey Muhammed!) Böylece seni kendilerinden önce nice milletlerin gelip geçtiği bir ümmete gönderdik ki onlar Rahman’ı inkâr ederken sana vahyettiğimiz (Kur’an’)ı onlara okuyasın. De ki: “O benim Rabbimdir. O’ndan başka hiçbir ilâh yoktur. Ben yalnız O’na güvendim ve yönelişim de sadece O’nadır.” Bkz. 6/34 16/63
a31. Kendisiyle dağların yürütüleceği veya yeryüzünün parçalanacağı ya da ölülerin (diriltilip) konuşturulacağı bir Kur’an olacak olsaydı (o yine bu kitap olurdu). Bütün işler Allah’a aittir. İman edenler hâlâ (şu gerçeği) anlamadılar mı ki Allah (herkesin zoraki iman etmesini) dileseydi bütün insanları hidayete erdirirdi? Fakat o inkârcıların kendi yaptıkları (kötülükler) yüzünden başlarına durmadan bela inecek veya yurtlarının yanı başına düşecek ve bu hal Allah’ın vaadi (olan ölüm ya da kıyamet vakti) gelip çatıncaya dek sürecek. Allah asla sözünden caymaz.
a32. Andolsun ki senden önce de nice resuller alaya alınmıştı. Ben de inkâr ede(rek zulme ve haksızlığa devam ede)nlere önce mühlet verdim sonra da (onları azabımla) yakaladım. Ve (böylece) benim cezalandırmam nasıl olurmuş (gördüler). Bkz. 22/48
a33. Herkesin ne yaptığını görüp gözeten (Allah hiçbir şeye güç yetiremeyen düzmece ilâhlarla bir tutulabilir) mi? Onlar (Allah’ın yarattığı varlıklardan) Allah’a birtakım ortaklar koşuyorlar. Onlara de ki: “Bunları adlandırın (kim olduklarını ve özelliklerini söyleyin)! Yoksa siz Allah’a yeryüzünde bilmediği bir şeyi mi haber veriyorsunuz? Yahut boş sözlerle mi oyalanıyorsunuz?” Doğrusu inkârcılara entrikaları çekici göründü de doğru yoldan saptırıldılar. Allah (kötü niyet ve eylemlerinden dolayı) kimi sapıklıkta bırakırsa artık onu doğru yola iletecek yoktur. Bkz. 4/88 ve dipnot 6/39 39/23 42/46
a34. Onlara dünya hayatında (güvensizlik bunalım doyumsuzluk ve huzursuzluk gibi) bir azap vardır. Fakat ahiret azabı ise çok daha şiddetlidir. Onları (orada) Allah’(ın azabın)a karşı koruyacak birileri de olmayacaktır.
a35. Allah’a karşı sorumluluk bilinciyle yaşayanlara vadeliden cennet şöyledir. Oranın altından çeşitli ırmaklar akar ağaçlarının meyveleri de gölgeleri de süreklidir (mevsim şartlarına bağlı olarak değişmezler). İşte Allah’ın emirlerine uygun olarak yaşayanların varacağı yer böyle olacaktır. İnkârcıların sonu ise cehennem ateşidir.
a36. Kendilerine bu kitabı emanet ettiğimiz imanlı kimseler sana indirilenlerden dolayı sevinirler. Fakat çeşitli gruplardan onun bir kısmını inkâr edenler de vardır. De ki: “Ben yalnızca Allah’a kulluk etmekle ve O’na ortak koşmamakla emrolundum. Ben ancak O’na davet ederim ve son dönüşüm de O’nadır.”
a37. Ve işte böylece biz onu (Kur’an’ı geldiği ve ilk muhatap olduğu toplum Arapça konuştuğu için) Arapça bir hüküm olarak indirdik. Artık sana gelen (bunca) ilimden sonra onların heveslerine uyacak olursan (işte o zaman) Allah tarafından seni koruyacak ne bir dost ne de bir koruyucu vardır.
a38. Andolsun ki (biz) senden önce birçok resul göndermiş onlara da (peygamberliğe mâni olmayan) eşler ve çocuklar vermiştik. Allah’ın izni olmadıkça hiçbir resulün bir mucize göstermesi mümkün değildir. Her şeyin vakti ve süresi yazılıdır (her olayın gerçekleşme zamanı ve her ömrün yazılı bir vadesi vardır).
a39. Allah (önceki mesajlardan bazılarını yürürlükten) kaldırır (bazılarını da) pekiştirir. Çünkü vahyin kaynağı O’nun katındadır.
a40.  Onlara vaad ettiğimiz (azab)ın bir kısmını sana göstersek yahut seni (onu görmeden) vefat ettirsek yine de sana düşen sadece tebliğ etmektir. Bize düşen de hesaba çekmektir.
a41. Görmüyorlar mı ki; biz yeryüzünün etrafından gitgide eksiltmekteyiz. Allah hükmünü verir. O’nun hükmünü bozacak yoktur. Ve O hesabı çabuk görendir.
a42. Onlardan öncekiler de (nebilere) tuzak kurmuşlardı. Hâlbuki bozulmayan planlar yaparak (kurulan ya da kurulacak olan düzenleri boşa çıkarmak) yalnızca Allah’a aittir. O herkesin ne yaptığını bilir. İnkârcılar da dünya yurdunun sonunun kime ait olduğunu bileceklerdir.
a43. İnkârcılar: “Sen gönderilmiş (hak bir nebi) değilsin” diyorlar. De ki: “Benimle sizin aranızda şahit olarak Allah yeter ve bir de kitap hakkında bilgi sahibi olanlar (bu gerçeği bilir).”
,
a1. Elif Lâm Râ. Bu (Kur’an) öyle bir kitaptır ki onu sana Rablerinin izniyle bütün insanlığı karanlıklardan aydınlığa O yüceler yücesinin O her övgüye layık olan (Allah)ın yoluna çıkarasın diye indirdik. Bkz.2/2 257 3/103 6/15 ve dipnotu 10/57 57/9.
a2. O Allah ki göklerde ve yerde ne varsa (hepsi) O’nundur. Şiddetli azaba uğrayacak olan inkârcıların vay haline!
a3. Onlar dünya hayatını ahirete tercih ederler. (Başkalarını) Allah yolundan çevirip onu eğri ve çelişkili göstermeye çalışırlar. İşte onlar derin bir sapıklık içindedirler.
a4. Biz her resulü kendi milletinin diliyle gönderdik ki onlara (Allah’ın buyruklarını) iyice anlatsın. Allah (sapmayı) dileyeni sapıklık içinde bırakır (doğru yolda kalmayı) dileyeni de doğru yola iletir. O mutlak galiptir tam hüküm ve hikmet sahibidir. Bkz. 7/158
a5. Andolsun ki Musa’yı da: “Kavmini karanlıklardan aydınlığa çıkar ve onlara Allah’ın (sıkıntılı ve huzurlu) günlerini hatırlat.” diye ayetlerimizle göndermiştik. Elbette bu (gibi hatırlatmaların yapılması)nda çok sabreden ve çok şükreden herkes için (alınacak) dersler vardır.
a6. Hani Musa (da) halkına (bu doğrultuda) şöyle demişti: “Allah’ın size bahşettiği nimetini hatırlayın! O sizi Firavun yönetiminin elinden kurtarmıştı. (Onlar ki) size dayanılmaz acılar çektiriyor; oğullarınızı boğazlayıp kadınlarınızı/kızlarınızı sağ bırakıyorlardı. Bunda sizin için Rabbinizden büyük bir sınav vardır.”
a7. Hatırlayın ki Rabbiniz size şöyle buyurmuştu: “Eğer şükrederseniz elbette size (nimetimi) artırırım eğer nankörlük ederseniz hiç şüphesiz azabım çok şiddetlidir.”
a8.  Musa (şöyle) dedi: “Siz ve yeryüzünde olanların tamamı topyekûn inkâr etseniz (sadece kendinize zarar vermiş olursunuz). Çünkü Allah’ın hiç kimseye ve hiçbir şeye ihtiyacı yoktur (O) her türlü övgüye lâyıktır.
a9. Daha önce yaşamış olan Nuh Ad ve Semud kavimlerine ayrıca bunlardan sonra gelen ve haklarında Allah’tan başka hiç kimsenin bir şey bilmediği toplumlara ilişkin bilgi size ulaşmadı mı? Resulleri bu toplumlara açık belgelerle geldiler. Fakat onlar (öfkeyle ve hayretle) ellerini ağızlarına götürüp: “Biz sizinle gönderilen talimatları kesinlikle kabul etmiyoruz. Çünkü bize yaptığınız davetin mahiyetinden derin bir kuşku içindeyiz” dediler.
a10.  Resulleri (onlara) dedi ki: “Gökleri ve yeri yaratan Allah(‘ın yasaları adaleti kudreti) hakkında şüphe mi ediyorsunuz? (Hâlbuki) O günahlarınızı bağışlamak ve sizi (helâk olmaktan kurtarıp) belli bir zamana kadar yaşatmak için (imana) çağırıyor.” Onlar da: “Siz de bizim gibi sadece birer insansınız. Bizi babalarımızın taptıklarından alıkoymak istiyorsunuz. Öyleyse bize (Allah’ın elçileri olduğunuza dair) apaçık bir delil getirin” dediler.
Bkz. 11/3
a11. Resulleri onlara dedi ki: “(Evet) biz de sizin gibi sadece birer insanız. Fakat Allah (peygamberlik) nimetini kullarından dilediğine lütfeder. Allah’ın izni olmadan (elçiliğimiz hakkında) bizim size bir mucize getirmemize imkân yoktur. İnananlar ancak Allah’a güvenirler.”
a12. “(Allah) yollarımızı bize dosdoğru göstermişken biz ne diye O’na güvenmeyelim? Sizin bize verdiğiniz eziyete elbette katlanacağız. Allah’a güven bağlamış olanlar sonuna kadar yalnız O’na güvenmeye devam etmelidirler.”
a13#14. İnkârcılar resullerine; “Andolsun ki ya sizi yurdumuzdan çıkaracağız ya da bizim dinimize (yaşam biçimimize) döneceksiniz” dediler. Rableri de resullere şöyle vahyetti: “Biz zalimleri mutlaka yok edeceğiz. Ve onlardan sonra o yere sizi yerleştireceğiz. Bu (söz hesap vermek üzere) benim huzuruma (günahkâr olarak) çıkmaktan çekinen ve benim azabımdan sakınan kimseler içindir.”

a15. (O Resuller düşmanlarına karşı Allah’tan) yardım istediler ve sonunda (Allah’ın yardımıyla) her inatçı zorba hüsrana uğrayarak yok olup gitti.
a16. (Bu hüsranın) ardından bir de cehennem vardır ki orada (onlara) kanlı ve irinli su içirilecek.
a17. Onu zorla yutmaya çalışacak fakat boğazından geçiremeyecek ve her taraftan ona ölüm gelecek fakat yine de ölmeyecektir. Ve arkasından (her defasında daha da şiddetlenen) dehşet verici bir azap gelecek!
a18. Rablerini inkâr edenlerin (ve bu küfrü zulümle besleyenlerin) amelleri fırtınalı bir günde şiddetli rüzgârda savrulan küle benzer yaptıklarından hiçbir şey elde edemezler. İşte koyu bir sapıklığın içinde olmak budur.
a19#20. Allah’ın gökleri ve yeri hak ve hikmete uygun olarak yarattığını görmüyor musun? Dilerse sizi giderir (yerinize) yeni bir topluluk getirir. Ve bu Allah için zor da değildir.
Bkz. 5/54 6/89
a21. (Mahşer günü) tüm insanlar Allah’ın huzuruna çıkacak ve güçsüzler büyüklük taslayanlara: “Şüphesiz biz size uymuştuk. Şimdi siz Allah’ın bize vereceği azabın herhangi bir bölümünü başımızdan savabilecek misiniz?” diyecekler. Onlar da diyecekler ki: “Eğer Allah bizi doğru yola iletseydi biz de sizi doğru yola erdirirdik. Şimdi sızlansak da katlansak da değişen bir şey olmayacak. Çünkü kaçıp sığınabileceğimiz bir yer yoktur.”
a22. (Hesap görülüp) iş bitirilince şeytan (cehennem ehline) diyecek ki: “Şüphesiz Allah gerçek olan (ahireti dünyada iken) size vaad etmişti. Ben de size (ahiretin olmadığını) vaad etmiştim. Söz verdim ama (gördüğünüz gibi) yalancı çıktım. Aslında benim sizi zorlayacak bir gücüm de yoktu. Ben sizi sadece (isyana ve inkâra) çağırdım (işinize geldiği için) siz de hemen bana geliverdiniz. O hâlde beni kınamayın kendinizi kınayın. Artık ben sizi kurtaramam siz de beni kurtaramazsınız. Aslında beni Allah’a ortak tutmanızı (Allah’a inandığınız halde bana kulluk etmenizi) onaylamış da değildim (bu konuda beni bile geçtiniz). Hiç kuşkusuz zalimlere pek de acıklı bir azap vardır.
Bkz. 4/120 59/16
a23. İnandıktan sonra doğru ve yararlı işler yapanlar içinde devamlı kalacakları altlarından ırmaklar akan cennetlere yerleştirileceklerdir. Orada birbirleriyle karşılaştıklarında iyi dilek temennileri ise “selam” olacaktır.
a24. Baksana; Allah nasıl bir benzetme yapıyor? Güzel bir söz kökü yerin derinliklerinde sabit dalları ise göğe doğru yükselmiş bir ağaç gibidir.
a25.  (O ağaç) Rabbinin izniyle her zaman yemişini verir. Allah öğüt almaları için insanlara böyle benzetmeler yapar.
a26. (Küfür ifade eden) kötü bir sözün durumu da kökü toprağın üzerine çıkarılmış ayakta durma imkânı olmayan ağacın durumu gibidir.
a27.  Allah inananların durumunu dosdoğru bir sözle hem dünya hayatında hem de ahirette (dimdik ayakta kalmalarını) sağlar. Allah (inkârcı) zalimleri de (kötü niyetleri ve eylemleri yüzünden) sapıklık içinde bırakır ve Allah dilediğini yapar.
a28#29. Allah’ın nimetine nankörlükle karşılık verenleri ve kavimlerini de yıkım ve azap yurduna (cehenneme) sürükleyenleri görmedin mi? Onlar cehenneme gireceklerdir. Orası ne kötü bir karargâhtır.

a30. (Onlar insanları) Allah’ın yolundan saptırmak için O’na eşler koştular. De ki: “(dünyada istediğiniz gibi) yaşayın! Çünkü varacağınız yer ateştir.”
a31. (Ve) inananlara söyle: Hiçbir pazarlığın dostluğun arkadaşlığın olmayacağı o gün gelip çatmadan önce namaza devamlı ve duyarlı olsunlar kendilerine rızık olarak verdiğimiz şeylerden gizli açık versinler.
a32#33. Allah gökleri ve yeri yaratan gökten yağmur indiren ve onunla size rızık olarak türlü meyveler çıkaran emri gereğince denizde yüzmek üzere gemileri hizmetinize veren nehirleri de (yararlanmanız için) akıtandır. Devamlı olarak yörüngelerinde seyreden güneşi ve ayı sizin emrinize veren geceyi ve gündüzü de sizin yararınıza sunandır.

a34. O size kendisinden isteyebileceğiniz her şeyi verdi. Eğer Allah’ın nimetlerini sayacak olursanız onları saymakla bitiremezsiniz. (Buna rağmen) kuşkusuz insan çok zalim ve çok nankördür.
a35.  Bir zamanlar İbrahim demişti ki: “Rabbim bu beldeyi güvenli kıl beni ve çocuklarımı putlara tapmaktan koru.”
Bkz. 2/126 3/96-97 29/67
a36.  “Rabbim çünkü onlar (tapınma nesneleri ve müşrikler) insanlardan birçoğunu baştan çıkardılar. Artık bundan böyle kim bana uyarsa o bendendir kim bana karşı gelirse (o da senin merhametine kalmıştır). Şüphesiz sen çok bağışlayan çok merhamet edensin.”
a37. “Ey Rabbimiz! Gerçekten ben çocuklarımdan bir kısmını Beyt-i Harem’inin (Kâbe’nin) yanında ekini olmayan bir vadiye yerleştirdim/bıraktım. Rabbimiz! Namazı ikame etsinler diye (böyle yaptım). Sen de insanlardan bazılarının kalplerini onlara meylettir (yanlarına varıp Kâbe’yi ziyaret etsinler) ve onlara verimli bereketli rızıklar bahşet ki şükretsinler.”
a38.  “Rabbimiz! Doğrusu sen gizlediğimizi de açığa vurduğumuzu da bilirsin. Zaten yerde ve gökte hiçbir şey Allah’tan gizli kalmaz.
Bkz. 20/7 25/6
a39. “Bana yaşlılığımda İsmail ile İshak’ı bağışlayan Allah’a hamdolsun. Şüphesiz ki Rabbim (bütün yakarışları bütün) duaları işiten (ve kabul eden)dir.”
a40. “Ey Rabbim! Beni ve soyumdan (gelenleri) de namazı ikame edenlerden eyle! Ey Rabbimiz! Duamı kabul eyle!”
a41. “Ey Rabbimiz! Amellerin hesaplanacağı gün beni anamı babamı ve müminleri bağışla!”
a42.  (Ey Resul!) Sakın Allah’ı zalimlerin yaptıklarından habersiz sanma! O sadece onlarla hesaplaşmayı korkudan gözlerin dışarı fırlayacağı bir güne erteliyor.
a43.  (O gün onlar) havaya dikilmiş başları ve hiçbir tarafa bakamayan gözleri ile gönülleri bomboş bir şekilde (umutsuzca çağrıldıkları tarafa doğru) koşarlar.
a44. (Bunun içindir ki) insanları kendilerine azabın geleceği gün konusunda uyar! O gün zulmedenler: “Ey Rabbimiz! Bize yakın bir zamana kadar izin ver ki senin çağrına icabet edelim resullere uyup arkalarından gidelim” diyecekler. (Onlara şöyle denilecek:) “Daha önce siz sonunuzun gelmeyeceğine dair yemin etmemiş miydiniz?”
a45. (Oysa) siz daha önce (Âd ve Semûd kavimleri gibi) kendilerine zulmetmiş olanların yurtlarında yaşadınız onlara ne yaptığımızı açıkça öğrendiniz size bu konuda çeşitli örnekler de verdik (ama siz aklınızı işletmediniz).
a46. Gerçekten onlar (İslam’a karşı) tuzaklar kurdular. Oysa onların tuzakları dağları yerlerinden oynatacak nitelikte de olsa Allah’ın denetimi altındadır (O’nun iznine tabidir).
a47.  (O halde) asla Allah’ın resullerine verdiği sözden cayacağını sanma! Şüphesiz Allah mutlak galiptir intikam sahibidir (hakkı teslim edendir).
a48. O gün yer başka bir yere gökler de başka göklere dönüştürülür ve (insanlar) her şeyin üzerinde yegâne hâkim olan Allah’ın huzuruna çıkarlar.

a49#50. O gün suçluların zincirlerle birbirine bağlanmış olduğunu göreceksin. Onların giysileri katrandan olacak ve yüzlerini ateş bürüyecektir.

a51.  (Bütün bunlar) Allah’ın herkese yaptığının karşılığını verecek olmasındandır. Şüphe yok ki Allah hesabı çok çabuk görendir.
a52.  Bu (Kur’an) tüm insanlara yönelik bir çağrıdır/tebliğdir. Artık (zalimler) onunla uyarılsın herkes Allah’ın tek olduğunu öğrensin aklı ve vicdanı temiz olan kimseler onun ibret derslerinden öğüt alsın!
,
a1.  Elif Lâm Râ. Bu (okuna)nlar Kitap’ın ve (her şeyi) açıklayan ve apaçık olan Kuran’ın ayetleridir.
a2.  (Kıyamet günü) inkârcılar keşke (dünya hayatındayken) Müslüman olsaydık diyecekler.
a3.  (Şimdi) kendi hallerine bırak onları yesinler geçici hazlarla avunsunlar ihtiraslarıyla oyalansınlar; nasıl olsa günü gelince (neyin doğru neyin yanlış olduğunu) öğrenecekler (ama iş işten geçmiş olacak). Bkz. 77/46
a4.  Biz hiçbir memleketi/toplumu (önceden) bütünüyle bilinip anlaşılan ilahi bir kelama (ilahi yasalara) muhatap etmeden helak etmedik.
a5.  Hiçbir ümmet kendisi için (Allah tarafından) belirlenmiş ecelinin ne önüne geçebilir ne de ondan geri kalabilir.
a6#7. (Müşrikler) dediler ki: “Ey kendisine Kur’an inen kimse sen kesinlikle delisin! Eğer doğru sözlü isen bize melekleri getirsene!”

a8. Oysa biz melekleri ancak bir hak (ve hikmet gereği) indiririz o zaman da onlara mühlet verilmez (gerekli azaba çarpılırlar).
a9. Bu Kur’an’ı gerçekten biz indirdik ve onu koruyacak olan da biziz. Bkz. 2/23
a10.  (Ey Resul!) Andolsun ki senden önceki topluluklara da elçiler gönderdik.
a11.  Onlara hiçbir peygamber gelmedi ki onunla alay etmesinler.
a12. Böylece biz (mesajımızdan yana bu alaycı tutumu) o günaha gömülüp gitmiş olan kimselerin kalplerine sokarız.
a13.  (Böylece) geçmiş ümmetlerin başlarına gelen felaketler ibret teşkil ettiği halde onlar yine de inanmazlar.
a14#15. Hatta o inkârcılara gökten bir kapı açsak da oradan yukarı çıksalar yine: “Gözlerimiz hayal görüyor herhalde birileri (bize) sihir yaptı” derler.

a16#17.  Andolsun ki biz gökyüzüne burçlar (yıldız kümeleri) serpiştirdik ve onları (ibret nazarıyla) bakanlar için süsledik. Biz onları kovulmuş her şeytandan koruduk (oraya yaklaşamazlar).
Bkz. 25/61 26/212 37/8-10 85/1

a18. Ancak (göğün sırlarını çalmak için) dinleme hırsızlığına yeltenen biri olursa onu (akıp yakan) parlak ışıklı bir alev kovalar.
Bkz. 37/5-10 67/5
a19. Yeryüzünü yayıp üzerine yerinden oynatılmaz dağlar yerleştirdik ve orada ölçülü (bir biçimde) her şeyi bitirdik.
a20. Ve yine orada hem sizin için hem de rızkı size bağlı olmayan öteki bütün canlılar için geçim imkânları yarattık.
a21. Evrende kaynağı yanımızda olmayan hiçbir şey yoktur. Ve biz her şeyi belirli bir ölçüye göre indiririz.
a22. Biz (bitki ve bulutlar için) rüzgârları aşılayıcı olarak gönderdik gökten su indirerek sizi onunla suladık. Onu toplayıp depolayan da siz değilsiniz.
a23. Ve muhakkak ki hayatı bahşeden de ölüme hükmeden de biziz. (Fani olan her şey göçüp gittikten sonra) her şeyin sahibi olarak kalacak olan yine biziz!
a24.  Andolsun ki biz sizden önce gelip geçenleri de biliriz sonraya kalanları da.
a25.  Hiç kuşkusuz senin Rabbin onları (diriltip) mahşerde bir araya getirecektir. Gerçekten O hüküm ve hikmet sahibidir ve (her şeyi) hakkıyla bilendir.
a26.  Andolsun ki biz (ilk) insanı kuru bir çamurdan şekillendirilmiş bir balçıktan yarattık.
a27.  Cinleri de daha önce dumansız ateşten yaratmıştık.
a28#29. Hani Rabbin meleklere (şöyle demişti:) “Ben kuru çamurdan şekillenmiş balçıktan bir insan yaratacağım. Ona belirli bir biçim verip de ruhumdan üflediğim zaman onun önünde secdeye kapanın!”
Bkz. 2/34 ve dipnotu 7/11 17/61 18/50 20/116 38/76

a30#31. Bunun üzerine İblis hariç bütün melekler secdeye kapandılar. O ise kibirlenip secde edenler arasında yer almadı.

a32. (Allah:) “Ey İblis! Secde edenlerle beraber olmamandaki maksadın nedir?” diye sordu.
a33. İblis dedi ki: “Benim kuru bir çamurdan şekillenmiş balçıktan yarattığın bir varlığın önünde saygı ile eğilmem bana yakışık almaz.”
a34. (Allah) şöyle buyurdu: “Öyle ise oradan çık git! Artık kovuldun!
a35. Ve bil ki hesap gününe kadar lanetim üzerinde olacak!”
a36. İblis: “Ey Rabbim o halde insanların tekrar dirilecekleri güne kadar bana yaşama süresi tanı” dedi.
a37#38. (Allah) buyurdu ki: “Öyleyse sen vakti (yalnızca benim tarafımdan) bilinen (kıyamet) gün (ün)e kadar mühlet verilenlerdensin.”

a39. (İblis) dedi ki: “Ey Rabbim! (Yaptığım saygısızlık yüzünden) beni azdırmana karşılık Andolsun ki yeryüzünde kötülükleri onlara güzel göstereceğim ve onların hepsini azdıracağım.
a40.  Ancak içlerinden (sana yürekten bağlanan) kulların hariç
a41. (Allah) şöyle buyurdu: “(Bu bahsettiğin samimi kullarımın izlediği yol var ya) işte dosdoğru yol budur.”
a42.  (Bilesin ki) sana uyan azgınlar dışında kullarım üzerinde senin hiçbir hâkimiyetin olmayacaktır.”
a43.  “Ve (senin peşinden gidecek olanların) hepsinin varacağı yer kesinlikle cehennem olacaktır!”
a44. O (cehennem)in yedi kapısı/tabakası vardır. Onlardan her bir tabakasında da o (şeytana uyanlardan günahlarına göre) yerleştirilmiş gruplar vardır.
a45.  Şüphesiz Allah’a karşı sorumluluk bilinciyle yaşayan kimseler cennetler içinde ve pınarlar başındadır.
a46. O (cennete ehil ola)nlara: “Esenlikle ve güven içinde oraya giriniz” denecektir.
a47.  Biz onların gönüllerindeki kini söküp atmışızdır. Onlar artık köşkler üzerinde karşı karşıya oturan kardeşler olacaklar.
Bkz. 7/43
a48. Onlar orada bıkkınlık hissetmezler oradan çıkarılmaları da söz konusu değildir.
a49.  (Ey Resul!) Kullarıma benim çok bağışlayıcı ve çok merhamet edici olduğumu haber ver.
a50.  (Bununla beraber kullarıma) azabımın da çok acıklı bir azap olduğunu bildir.
a51.  Onlara İbrahim’in misafirlerinden de haber ver.
a52. Hani onun yanına geldiklerinde: “Sana selam olsun!” dediler de o da onlara: “Biz sizden korkuyoruz!” diye cevap verdi.
a53. “Korkma! Biz sana bilgin bir erkek evlat müjdeliyoruz!” dediler.
a54. İbrahim: “Bana yaşlılık gelip çatmış iken beni mi müjdeliyorsunuz? O halde neye dayanarak müjde veriyorsunuz?” dedi.
a55. “Sana bu müjdeyi gerçeğe dayanarak veriyoruz sakın umutsuzlardan olma!” dediler.
a56. (İbrahim) dedi ki: “Rabbinin rahmetinden sapıklardan başka kim ümit keser?”
a57. (İbrahim onların melek olduğunu anlayınca:) “Ey Elçiler! Göreviniz nedir?” diye sordu.
a58.  Onlar: “Biz suçlu bir topluluğu cezalandırmak için gönderildik;
a59.  Yalnız Lût'un ailesi müstesna; onların hepsini kurtaracağız.
a60. Ama karısını değil. Zira eşinin (yaptıkları yüzünden) suçlularla beraber kalmasını gerekli gördük” dediler.
a61#62. Nihâyet elçiler Lût ailesine geldiğinde (Lût onlara:) “Doğrusu siz (buralarda pek) tanınmamış kimselersiniz.” dedi.

a63. (Onlar da) dediler ki: “Evet biz sana (kavminin) şüphe etmekte olduğu azabı getirdik.
a64. Ve sana (gerçekleşmesi kaçınılmaz olan) hakkı getirdik. Kuşku yok ki biz doğruyu söylüyoruz.
a65.  Gecenin bir bölümünde aile fertlerini yola çıkar sen de arkalarından git. Sizden hiç kimse arkasına bakmasın. Emrolunduğunuz yere (doğru) gidin.”
Bkz. 11/78-81 ve dipnotu.
a66.  Ona şu durumu kesin olarak bildirdik: “Sabaha çıkarken onların kökü kesilmiş olacaktır.”
a67. Bu arada (Sodom) şehrinin (sapık) halkı (misafirlere zarar vermek için) sevinerek (Lut’un evine) geldiler.
a68. (Lut şöyle) seslendi: “Bakın bunlar benim konuklarımdır sakın beni utandırmayın!
a69.  Allah’a karşı gelmekten sakının beni rezil etmeyin!” dedi.
a70.  Onlar: “Biz seni insanlarla ilgilenmekten men etmemiş miydik” dediler.
a71. (Lût:) “Eğer bir şey yapacaksanız işte size kızlarım (onlarla sizi nikâhlayayım)!” dedi. Bkz. 11/78 ve dipnotu 26/165-166
a72.  (Ey Resul!) Hayatın hakkı için doğrusu onlar (şehvetten) gözleri dönmüş hâlde sarhoşlukları içinde bocalayıp duruyorlardı.
a73.  Ve derken güneşin doğuşu sırasında onları korkunç bir ses yakalayıverdi.
a74. Ve bir anda (yaşadıkları yerin) üstünü altına getirdik. Üzerlerine de balçıktan pişirilmiş taşlar yağdırdık.
a75.  Şüphesiz bütün bunlarda (kavrama kabiliyeti olan) düşünceli kimseler için alınacak nice dersler vardır.
a76.  Bu (beldenin yıkıntıları) hâlâ (herkesin çok rahat görebileceği) işlek olan bir yol üzerindedir.
a77.  Şüphesiz bunda inananlar için bir ibret vardır.
a78. (Şuayb’ın kavmi olan) Eyke halkı da doğrusu ıslah olmaz zalim kimselerdi.
a79. Onlardan intikam aldık (Sodom ve Eyke halklarına hak ettikleri cezayı verdik). Bu her ikisi de (Lût kavminin yaşadığı Sodom ile Şuayip kavminin yaşadığı Eyke herkesin görebileceği uğrak) apaçık bir yol üzerindedir.
a80. Andolsun ki (benzer biçimde Salih’in gönderildiği Semud kavmi olan) Hicr halkı da (bizim) gönderdiğimiz (peygamberleri) yalanlamışlardı.
a81.  Halbuki biz onlara ayetlerimizi (mucizelerimizi) vermiştik de (onlar) yine de yüz çevirmişlerdi.
a82. (Onlar tehlikelere karşı kendilerini korumak için) dağları oyup güya güvenli köşkler yapıyorlardı.
a83. Onları da sabaha girerlerken (yaptıkları yüzünden) korkunç bir gürültü yakalayıverdi.
a84. Yaptıkları şeylerin (oydukları köşklerin) onlara hiçbir faydası olmadı.
a85. Biz gökleri yeri ve ikisi arasındakileri gerçek bir gaye ve hikmetle yarattık. Kıyamet günü mutlaka gelecektir. O halde onların küstahlıklarını soylu bir umursamazlıkla karşıla!
a86. Şüphe yok ki Rabbin her şeyi yaratandır ve her şeyi bilendir.
a87. Gerçekten sana sürekli tekrarlanan yedi ayeti ve yüce Kur’an’ı verdik.

a88. İnkârcılardan bazılarına verdiğimiz (dünyalık) zenginliklere gözün kalmasın! Ve (inanmıyorlar diye) onlar için üzülme! İnananlara kol kanat ger (onlara karşı mütevazı ol kendilerini himayene al).
a89.  “Gerçekten ben apaçık bir uyarıcıyım” de!
a90. Nitekim kendi kitaplarını parçalara ayıran (bir kısmını geçerli bir kısmını geçersiz sayan Yahudi ve Hristiyan)lara indirdiğimiz gibi (vahyi sana biz indirdik)!
a91.  Onlar ki (bir kısmına inanıp bir kısmını inkâr ederek) Kur’an’ın ayetleri arasında da ayırım gözettiler.
a92. Rabbin hakkı için onların tümünü muhakkak sorguya çekeceğiz.
a93. Onları yaptıkları işlerden sorumlu tutacağız.
a94. Artık sen sana emredilen şeyi açıkla ve müşriklerden yüz çevir (onlara itibar etme)!
a95.  (Seninle ve sana vahyedilenlerle) alay edenlere karşı biz sana yeteriz.
a96.  Onlar ki Allah’la beraber başka tanrısal güçlerin de varlığını benimsiyorlar. (Gerçeğin ne olduğunu) yakında bilecekler.
a97.  Söyledikleri (karalayıcı) şeylerden ötürü kalbinin daraldığını kuşkusuz biz biliyoruz.
Bkz. 18/6 26/3
a98. Şimdi sen Rabbinin yüceliğini sınırsız kudret ve kemalini övgüyle an ve sadece O’na secde edenlerden ol!
a99.  Ve sana ölüm gelinceye kadar Rabbine ibadet et!
,
a1. Allah’ın (kıyamet ve azapla ilgili) emri mutlaka gelip çatacaktır. Artık onun gelmesini çabuklaştırmak istemeyin! Allah müşriklerin koştuğu ortaklardan uzaktır yücedir.
Bkz. 21/1 54/1
a2. (Allah) kullarından dilediğine: “Benden başka ilah yoktur. Öyleyse bana karşı gelmekten sakının!” diye (insanları) uyarmaları için emrini içeren ruh ile melekleri gönderir.
a3. (Allah) gökleri ve yeri hak (bir nizam) ile yarattı. O (müşriklerin) kendisine yakıştırdıkları ortaklardan uzaktır. Bkz. 53/31
a4. O insanı meni(deki sperma)dan yarattı. (Böyle iken) bir de bakarsın o (insan Rabbine karşı) apaçık bir düşman kesilmiştir.
a5. Hayvanları da (O) yarattı. Onlardan pek çok yararları yanında sizi ısıtan giysiler besleyen yiyecekler elde edersiniz.
a6. (Onları) akşamleyin getirirken sabahleyin (otlamaya) salıverirken de sizin için bir güzellik (ve zevk) vardır.
a7. (Onlardan bazıları) ağırlıklarınızı sizin ancak zorlukla varabileceğiniz beldelere taşırlar. Hiç kuşkusuz Rabbiniz pek şefkatlidir çok merhametlidir.
Bkz. 23/21-22 43/12-14
a8. (Allah) atları katırları eşekleri hem kendilerine binmeniz için hem de süs hayvanı olarak yarattı. O sizin bilmediğiniz daha nice şeyleri de yaratmaktadır.
Bkz. 16/80-81
a9. Doğru yolu bildirmek Allah’a aittir. Ama o yoldan sapan da vardır. Allah dileseydi (doğru yolu bulmayı iradenize bırakmasaydı) hepinizi doğru yola iletirdi.
a10. Sizin için gökten su indiren O’dur. Hem içecekleriniz ondan oluşur hem de hayvanlarınızı otlattığınız çayır çimen (ondan meydana gelir).
a11. Onunla sizin için ekin zeytin hurmalıklar üzümler ve meyvelerin her türlüsünden bitirir. Şüphesiz bunda düşünebilen bir topluluk için ibret vardır.
a12.  O geceyi gündüzü güneşi ve ayı sizin hizmetinize verdi. Bütün yıldızlar da O’nun emri ile sizin hizmetinize verilmiştir. Şüphesiz bunlarda aklını işleten bir toplum için deliller vardır.
a13. Ve sizin için yeryüzünde yarattığı rengârenk (güzel) şeyler vardır. İşte bunlarda da ibret almasını bilen kimseler için elbette çıkarılacak bir ders vardır.
a14. O yemeniz için taze et (su ürünü) takınmanız için değerli taşlar çıkarasınız diye denizi emrinize verendir. Gemilerin orada suyu yararak gittiğini görürsün. (Bütün bunlar Allah’ın) lütfundan nasip arayasınız ve O’na şükredesiniz diyedir.
Bkz. 25/53 27/61 35/12 55/19-22
a15. (Allah) yeryüzünde sarsılmayasınız diye sağlam dağlar yolunuzu şaşırmayasınız diye nehirler ve yollar ve nice işaretler meydana getirdi. Bkz. 21/31 79/32
a16. (Allah) daha nice alâmetler/işaretler yaratmıştır. (Özellikle denizde veya çölde geceleyin) yıldızlar sayesinde yollarını bulabilirler.
a17. Hiç yaratan yaratamayan gibi olur mu? Artık siz (hala aklınızı kullanarak) düşünmeyecek misiniz?
a18. Allah’ın nimetlerini saymaya kalksanız asla böyle bir işin altından kalkamazsınız! Şüphesiz Allah çok bağışlayandır çok merhamet edendir.
a19. Allah gizlediklerinizi de bilir açığa vurduklarınızı da.
a20. Müşriklerin Allah’tan başka taptıkları düzmece ilahlar hiçbir şey yaratamazlar. Çünkü onların kendileri yaratılmıştır. Bkz. 16/73
a21. (O müşriklerin taptıkları) diri olmayan cansız varlıklardır. (Kendilerine tapanların) ne zaman yeniden diriltileceklerini de bilmezler. Bkz. 37/95-96
a22. Sizin ilâhınız bir tek ilâhtır. Fakat ahirete inanmayanların kalpleri bu gerçeği inkâr eder. Onlar büyüklük taslayan (Allah’ın birliğini ve ahirete imanı gururlarına yediremeyen)lerdir.
a23. Şüphe yok ki Allah onların gizlediklerini de açığa vurduklarını da (çok iyi) bilir. O büyüklük taslayanları hiç sevmez.
a24. Onlara: “Rabbiniz ne indirdi?” diye sorulduğunda “Eskilerin masallarını” derler. Bkz. 25/5 83/13
a25. Böylece kıyamet günü hem kendi günahlarını tümü ile hem de bilgisizce sapıklığa sürükledikleri kimselerin günahlarının bir bölümünü yüklenirler. Dikkat et yüklendikleri şey ne kötüdür!
a26. Onlardan öncekiler de (peygamberlerine) hile ve tuzak kurmuşlardı. Bunun üzerine Allah binalarını temellerinden yıkmıştı da üstlerindeki tavan tepelerine çökmüştü. Azap onlara hiç fark edemedikleri yerden gelmişti.
a27.  Sonra kıyamet günü (Allah) onları rezil edecek ve diyecek ki: “Kendileri için (inanan kullarımla) kavga çıkarıp ayrılığa düştüğünüz ortaklarım nerede?” (Kendilerine) ilim verilen (mü’min)ler de şöyle diyecekler: “Şüphesiz bugün rezillik aşağılık ve kötülük inkârcıların üzerinedir.”
Bkz.2/167 28/62 34/22 37/22-24
a28. (Allah’a karşı gelerek işledikleri günahlar yüzünden) kendilerine zulmederken (ansızın) meleklerin canlarını aldıkları inkârcılar: “Biz hiçbir kötülük yapmamıştık” diyerek (ölüm meleklerine) kolayca teslim olurlar. Hayır öyle değil. Allah sizin neler yaptıklarınızı çok iyi bilmektedir. Bkz. 6/22-23 58/18
a29. “Haydi içinde ebedî kalacağınız cehennemin kapılarından girin. Büyüklük taslayanların yeri ne kötüdür!”
a30. Allah’a karşı sorumluluk bilinciyle yaşayanlara: “Rabbiniz ne indirdi?” diye sorulduğunda: “İyilik indirdi” derler. Bu dünyada iyi davrananlar iyilik görürler. Ahiret ise onlar için daha hayırlıdır. Allah’ın emirlerine uyanların yurdu gerçekten de ne güzeldir.
a31. Onların girecekleri yer altından ırmaklar akan Adn cennetleridir. Orada diledikleri her şey kendilerine verilir. İşte Allah emirlerine uygun yaşayanları böyle ödüllendirir.
Bkz. 41/30-32 43/71
a32. Bunlar meleklerin iyi insanlar olarak canlarını aldıkları kimselerdir. (Melekler onlara:) “Selam üzerinize olsun yapmış olduğunuz iyiliklerin karşılığı olarak cennete giriniz” derler.
Bkz. 41/30-33
a33. (O inkârcılar) yalnızca meleklerin kendilerine gelmesini ya da Rabbinin nihai yargısının (azap emrinin) gelmesini mi bekliyorlar? Onlardan önce gelip geçen toplumlar da böyle yapmışlardı. Allah (hak etmiş oldukları cezayı vermekle) onlara zulmetmedi fakat onlar (bile bile kötülüğü tercih ederek) kendilerine zulmettiler.
Bkz. 3/117 9/70 10/44 ve dipnotu 29/40 29/40
a34. Öyle ki işledikleri kötülükler kendi başlarına yıkılmış alay edip durdukları şey onları çepeçevre kuşatmıştı.
a35. Allah’a ortak koşanlar dediler ki: “Allah dileseydi ne biz ne de atalarımız O’ndan başka hiçbir şeye tapmazdık O’nun emri olmadan hiçbir şeyi de yasaklamazdık.” Onlardan öncekiler de böyle yapmıştı (kendi suçlarını Allah’a yüklemişlerdi). Peygamberlere düşen açık bir tebliğden başkası değildir.
a36. Andolsun ki biz her topluma: “(Yalnızca) Allah’a kulluk edin tağûta (şirk ve zulüm sistemini kurumsallaştırmaya çalışan zalim ve inkârcılara) kulluk etmekten sakının” diyen bir elçi gönderdik. (Onların) kimini Allah (iyi niyet ve gayretlerine göre) doğru yola iletti kimi de (inatları yüzünden) sapıklığı hak etti. Yeryüzünde geziniz de (ayetlerimizi) yalanlayanların sonunun ne olduğunu görünüz!
Bkz. 2/256 4/60
a37. Sen onların doğru yola erişmelerine aşırı istek göstersen de şüphesiz Allah (kötü niyet ve eylemlerinden dolayı) sapıklıkta bırakacağı kimseyi doğru yola iletmez. Onların yardımcıları da yoktur.
a38. Onlar: “Ölen kimseyi Allah tekrar diriltmez” diyerek olanca güçleriyle Allah’a yemin ettiler. Hâlbuki bu ölüleri diriltmek Allah’ın kendi üzerine aldığı bir vaadidir. Ancak insanların çoğu bunu bilmezler.
a39. Görüş ayrılığına düştükleri konular (Allah tarafından) açıklığa kavuşturulsun ve inkârcılar yalan söylediklerini öğrensinler diye (Allah onları diriltilecektir).
a40. Biz bir şeyin olmasını istediğimiz zaman sözümüz ona sadece “Ol” dememizdir. O da hemen oluş sürecine girer.
Bkz. 3/47 59 6/73 19/35 36/82 40/68
a41. Haksızlığa uğradıktan sonra Allah yolunda zulüm diyarını terk edenlere gelince; kesinlikle onları dünyada güzel bir yere yerleştireceğiz. Ama onların ahiretteki mükâfatı çok daha büyük olacaktır. (İman etmeyenler) keşke bunu bilselerdi.
a42. Onlar (eziyetlere) sabreden ve yalnız Rablerine güvenen kimselerdir.
a43. (Ey Resul!) Senden önce de kendilerine vahyettiğimiz erkeklerden başkasını (peygamber olarak) göndermedik. Eğer bunu bilmiyorsanız zikir ehline sorun! Bkz. 12/109 21/7
a44. (O Peygamberleri) apaçık mucizelerle ve sayfalarla/kitaplarla (gönderdik). Ve biz sana da bu uyarıcı kitabı indirdik ki kendilerine indirilen (ayetler)i insanlara açıklayasın ve belki onlar da bu sayede düşünürler. Bkz. 17/93-94 18/110 21/8 25/20
a45. Kötü işler yapmak için tuzak kuranlar Allah’ın kendilerini yere geçirmesinden veya (ansızın) bilemeyecekleri bir yerden kendilerine azap gelmesinden emin mi oldular? Bkz. 67/16-17
a46. Yahut dönüp dolaşırlarken (azabın) kendilerini yakalamasına karşı (korunabileceklerine dair bir yerlerden garanti mi aldılar)? Onlar Allah’ı âciz bırakacak değillerdir.
a47. Ya da ilahi azabın korkulu bir bekleyiş içindeyken başlarına gelmeyeceğinden emin midirler? (Eğer akıllarını başlarına alarak tevbe ederlerse bilsinler ki) kuşkusuz sizin Rabbiniz çok şefkatlidir çok merhametlidir.
a48. (İnkârcılar) Allah’ın yarattığı nesneleri görmüyorlar mı? Onların gölgeleri (bile Allah’ın kudretine) bütünüyle boyun eğerek Allah’a secde eder olduğu halde sağda ve solda yer değiştirir(ler). Bkz. 13/15 ve dipnotu.
a49. Ayrıca göklerde ve yerde olan her şey ve melekler kendilerini büyüklük duygusuna kaptırmadan Allah için saygı ve tazimle secde ederler.
a50. Onlar üzerlerinde (egemen) bulunan Rablerinin (azabından) sakınırlar ve kendilerine emredileni yaparlar.
a51. Allah buyurdu ki: “İki (ya da daha fazla) ilah edinmeyin; O ancak tek bir ilahtır. Öyleyse benden yalnızca bana karşı gelmekten sakının!”
a52. Göklerde ve yerde ne varsa hepsi ancak O’nundur. (O halde) kulluk ve itaat de daima O’na olmalıdır. Hal böyleyken yine de Allah’tan başkasından mı sakınıyor (da Allah’ın emirlerini ciddiye almıyor)sunuz?
a53. Yararlandığınız her nimet Allah’tandır. Sonra başınıza bir sıkıntı gelince yalnız O’na yalvarırsınız.
a54. Arkasından sıkıntınızı giderince içinizden bazıları hemen Rablerine ortak koşarlar (Allah’tan başka varlıklara tanrısal nitelikler yükleyerek onlardan yardım beklerler).
a55. (Böyle yapmaları) kendilerine verdiğimiz nimetlere nankörlük etmelerindendir. O halde bir süre daha (dünyalıklardan) faydalanın bakalım; yakında başınıza gelecekleri göreceksiniz!
a56. Kendilerine rızık olarak verdiklerimizden (mahiyetini) bilmedikleri şeylere (putlara) pay ayırıyorlar. Allah’a Andolsun ki uydurmakta olduğunuz şeylerden mutlaka sorguya çekileceksiniz.
a57. (Onlar) kızları Allah’a nispet ediyorlar. Hâşâ! O bundan (çocuğu olmaktan) münezzehtir. Hoşlandıkları (erkek çocukları)nı ise kendilerine yakıştırıyorlar. Bkz. 2/116 5/17 9/30 17/40 19/88 43/15 53/21 72
a58. (O kadar ki) ne zaman biri bir kız çocuğu ile müjdelense hemen yüzü kararır içi öfkeyle dolar.
a59. Kendisine verilen kötü müjde yüzünden halktan gizlenmeye çalışır. Aşağılanmaya katlanarak onu alıkoysun mu yoksa toprağa mı gömsün diye düşünür. Baksana ne kötü hüküm veriyorlar!
a60. Ahirete inanmayanlar için (böyle nice) kötü örnekler vardır. En yüce sıfatlar Allah’ındır. O mutlak galiptir hüküm ve hikmet sahibidir.
a61. Eğer Allah insanları (bu dünyada) yaptıkları kötülüklerden dolayı hemen cezalandırsaydı yeryüzünde hiçbir canlı bırakmazdı. Fakat onları belirli bir süreye kadar erteler. Ecelleri geldiği zaman ise ne bir an geri kalabilirler ne de öne geçebilirler. Bkz. 7/34 10/49 63/11
a62. Onlar hoşlanmadıklarını Allah’a mal ederler. Dilleri de güzel şeylerin kendilerinde olduğunu yalan yere söyler durur. Oysa hiç kuşku yok ki onların yeri cehennemdir oraya en önde gireceklerdir.
a63. Allah’a Andolsun ki senden önce de çeşitli ümmetlere peygamberler gönderdik. Şeytan onlara yaptıkları kötülükleri güzel gösterdi. O bugün de onların (inkârcıların) dostudur. Onlar için acıklı bir azap vardır.
a64. Biz sana bu kitabı insanlara anlaşmazlığa düştükleri meseleleri açıklayasın inananlara yol gösterici ve rahmet kaynağı olsun diye indirdik.
a65. Allah gökten su indirerek onunla yeri ölümünden sonra diriltti. Şüphesiz bunda (aklını başına alarak) dinleyen toplum için bir ibret vardır.
a66. Sizin için süt veren hayvanlarda da bir ibret vardır. Onların karınlarındaki (fışkı) posa ile kan arasından size halis ve tatlı içimli bir besin kaynağı olan sütü içiririz.
a67. Ve hurma ağaçlarının ve asmaların ürününden hem sarhoşluk veren (zararlı) içkiler hem de güzel temiz rızıklar elde edersiniz. İşte bunda da aklını kullanan kimseler için bir ders vardır.
a68. Senin Rabbin bal arasına da şöyle vahyetti: “Dağlardan ağaçlardan ve insanların kuracakları kovanlardan kendine evler edin.”
a69. “Sonra meyvelerin (ve çiçeklerin) hepsinden ye de Rabbinin (bal yapımı için) sana kolaylaştırdığı (yaylım) yollarına gir.” Onların karınlarından çeşitli renklerde bir içecek (bal) çıkar. Onda insanlar için şifa vardır. Şüphesiz bunda düşünecek bir (toplum) için bir ders vardır.
a70. Ve sizi Allah yarattı günü gelince de (yine sizi O) öldürecek. Ve içinizden kimilerinin ömrü uzatılır da adam vaktiyle bildiklerinin hiçbirini bilmez olur. Şüphesiz Allah hakkıyla bilendir (her şeye) hakkıyla gücü yetendir.
a71. Allah rızık konusunda kiminizi kiminizden üstün kıldı (bazılarına fazla vererek farklı kıldı). Rızık bakımından üstün kılınanlar ellerinin altında bulunan (kölelere hizmetçilere ve çalışanlara)lara kendi rızıklarından (kendileriyle eşit seviyeye gelecek derecede) vermezler. Hâlbuki rızık konusunda bunlarla onlar eşit hakka sahiptir. Durum böyleyken (verdiği nimetlerden paylaşmayı ve infak etmeyi reddederek) Allah’ın nimetine nankörlük mü ediyorlar?
a72. Allah size kendi cinsinizden eşler yarattı ve size eşlerinizden de çocuklar ve torunlar verdi ve sizi güzel şeylerden rızıklandırdı. Hal böyleyken insanlar yine de asılsız boş şeylere inanıp Allah’ın nimetine karşı nankörlük mü ediyorlar?
a73. (Onlar) Allah’la beraber onlar için göklerden ve yerden herhangi bir rızık sağlayamayan ve buna gücü de yetmeyen şeylere mi tapıyorlar?
Bkz. 16/20-22
a74. Artık Allah’a hiçbir şeyi benzetmeyin (birtakım varlıkları yüceltip O’na denk hale getirmeyin)! Çünkü (her şeyin hakikatini ve hikmetini) Allah bilir siz bilmezsiniz.
a75. Allah hiçbir şeye gücü yetmeyen ve başkasının malı olan bir köle ile kendisine verdiğimiz güzel rızıktan gizli ve açık olarak Allah yolunda harcayan kimseyi misal verir. Bunlar hiç eşit olur mu? Doğrusu bütün övgüler Allah’a mahsustur. Fakat onların çoğu (bunu) bilmezler.
a76. Allah bir de şu iki adamı örnek verir: Adamlardan biri dilsizdir hiçbir şey yapamaz efendisine yüktür gönderildiği hiçbir yerden başarı ile dönmez. Şimdi bu adamla hakikati bilen adaleti dile getirip gerçekleştiren dosdoğru yol üzere ilerleyen kimse eşit olur mu?
a77. Göklere ve yere ilişkin bilinmezlerin ilmi yalnızca Allah’a aittir. Kıyametin kopması ise ancak bir göz kırpması kadar yahut bundan da kısa bir zamanda gerçekleşecektir. Şüphe yok ki Allah her şeye hakkıyla gücü yetendir.
a78. Allah sizi analarınızın karnından siz hiçbir şey bilmez durumda iken çıkardı. Şükredesiniz diye size kulaklar gözler ve kalpler verdi.
a79. Onlar gök boşluğunda süzülen kuşları görmüyorlar mı? Onları dengede tutan Allah’tan başkası değildir. Bu olayda inanacak bir toplum için nice ibretler vardır.
Bkz. 67/19
a80. Allah size evlerinizi huzur ve dinlenme yeri yaptı. Yine sizin için hayvanların derilerinden gerek göç günlerinizde gerekse beldelerinizde oturduğunuz günlerde kolayca taşıyabileceğiniz evler (çadırlar); yünlerinden tüylerinden ve kıllarından yaşama sürenizin bitimine kadar yararlanabileceğiniz çeşitli giyim ve kullanım eşyası yapmanızı sağladı.
Bkz. 16/8
a81. Allah yarattıklarından sizin için gölgeler yaptı dağlarda sığınacağınız barınaklar var etti sizin için sıcaktan koruyacak elbiseler savaşta muhafaza edecek zırhlar var etti. Allah size nimetini böyle tamamlıyor ki O’na teslim olur (kurtulur)sunuz.
a82. (Ey Resul!) Bütün bunlara rağmen (yine de Allah’a kulluk etmekten) yüz çevirirlerse (üzülme bundan sen sorumlu değilsin) sana düşen açıkça (hakikati) onlara tebliğ etmektir.
a83. Onlar hem Allah’ın nimetini bilirler (hem de O’ndan başkasına tanrısal nitelikler yüklemek suretiyle) Allah’a nankörlük ederler. Onların çoğu inkârcı kimselerdir.
a84. O gün (kıyamette) her ümmetten bir şahit getiririz. Sonra inkâr edenlere ne izin verilir ne de özür dilemelerine imkân sağlanır.
Bkz. 4/41 ve dip notu 16/89 77/35-36
a85. O zalimler (kötülüğe ve haksızlığa şartlanmış olanlar) azabı gördükleri zaman artık onlardan azap hafifletilmeyecek ve kendilerine mühlet de verilmeyecektir.
a86.  Allah’a ortak koşanlar koştukları ortakları gördüklerinde: “Ey Rabbimiz sana inandığımız halde kendilerine yalvardığımız/kulluk ettiğimiz kimseler bunlardı” diyecekler. Koşulan ortaklar ise: “Sizler kesinlikle yalancısınız” diye cevap verecekler.
a87. (Böylelikle) onlar o gün tamamıyla Allah’a teslim olacak ve uydurdukları şeyler de onları yüzüstü bırakıp kaybolacaktır.
Bkz. 20/111 32/12
a88. İnkâr eden ve (insanları) Allah’ın yolundan (İslam’dan) alıkoyanların bozgunculuklarına karşılık azaplarının üstüne azap ekleriz.
a89. O gün (kıyamette) her ümmete kendilerinden bir şahit (peygamber) göndeririz ve seni de (Ey Muhammed!) bu (mesajın muhatabı olan) insanlar üzerine şahit olarak getiririz. Sana bu kitabı her şeyi açıklamak için bir doğru yol rehberi bir rahmet kaynağı ve Allah’a yürekten teslim olanlara bir müjde olarak indirdik.
Bkz. 4/41 ve dipnotu.
a90. Muhakkak ki Allah adaleti iyilik yapmayı akrabaya/yakınlara bakmayı emreder; ahlaksızlığı/hayasızlığı fenalığı ve azgınlığı da yasaklar. İyice anlayıp tutasınız diye size öğüt verir.
a91. Antlaşma yaptığınız zaman Allah’a karşı verdiğiniz sözü yerine getirin! Pekiştirdiğiniz yeminlerinizi bozmayın! Çünkü söylediklerinize Allah’ı şahit tutmuşsunuz. Hiç şüphesiz Allah yaptıklarınızı biliyor.
a92. Taraflardan biri diğerinden daha kalabalık daha güçlüdür diye yeminlerinizi birbirinize karşı hile aracı olarak kullanmayın! Böylece eğirdiği yünü sağlam iplik haline getirdikten sonra çözüp bozan kadın gibi olmayın! Allah sizi bu yolla sınavdan geçiriyor. Hakkında ayrılığa düştüğünüz şeyleri kıyamet günü size elbette açıklayacaktır.
a93. Allah dileseydi hepinizi tek bir ümmet yapardı. Fakat O (doğru yoldan uzaklaşmak) isteyeni sapıklıkta bırakır (gerçeğe ulaşmak) isteyeni de doğru yola iletir. Unutmayın ki sizler yaptığınız işlerden dolayı mutlaka sorguya çekileceksiniz.
Bkz. 5/48
a94. Yeminlerinizi birbirinize karşı hile aracı olarak kullanmayın! Yoksa (doğru yolda) sapasağlam duran ayaklarınız kayar ve böylece Allah yolundan dönüp uzaklaşmanızın kötü (sonucunu) tatmak zorunda kalırsınız. Ayrıca ahirette de büyük bir azaba çarpılırsınız.
a95. Allah’a verdiğiniz sözü değersiz bir (dünyalık) menfaat karşılığında satmayın/değişmeyin! Eğer bilirseniz sizin için en hayırlısı sadece Allah’ın katında olan (sonsuz nimetler)dir.
a96. Sizin yanınızda bulunanlar (eninde sonunda) tükenecektir ama Allah katındakiler asla tükenmez. Üstelik (dünyanın geçici nimetlerine aldanmadan doğru yaşamak ve doğruyu hayatta tutmak için) direnenlere mükâfatlarını yaptıklarının daha güzeli ile mutlaka ödeyeceğiz.
a97. Erkek olsun kadın olsun her kim (Allah’a ve âhiret gününe) inanmış olarak faydalı bir iş yaparsa ona (hem dünyada hem de ahirette) mutlu ve huzurlu bir hayat yaşatacağız. Böylelerini yaptıkları işlerin en güzeli neyse ona göre ödüllendireceğiz.
a98. Kur’an okuduğun zaman kovulmuş şeytandan Allah’a sığın!
a99. (Ama) gerçek şu ki: İnanan ve yalnız Rablerine güvenen kimseler üzerinde (şeytanın) hiçbir etkisi yoktur.
a100. Onun zorlayıcı gücü kendisini dost edinenlere ve onu Allah’a ortak koşanlaradır.
a101. Biz bir ayetin yerine başka bir ayet getirdiğimiz zaman inkârcılar sana: “Sen bunu yalandan uyduruyorsun” derler. Oysa Allah kullarına ne mesaj indireceğini herkesten iyi bilmektedir. Aslında onların çoğu işin gerçeğini (ayetlerin yerine neden başka bir ayetin geldiğini) bilmezler. Bkz. 2/106 ve dipnotu
a102. (Ey Muhammed!) de ki: “Ruhu’l-Kudüs (Cebrail) O Kur’an’ı inananların imanlarını sağlamlaştırmak Müslümanlara doğru yolu göstermek ve onlara bir müjde olmak üzere Rabbinden hak olarak indirmiştir.”
a103. Andolsun ki biz onların: “Kur’an’ı ona bir insan öğretiyor” dediklerini biliyoruz. İma ettikleri kimsenin dili yabancıdır (Rumcadır). Bu Kur’an ise gayet açık bir Arapçadır.
Bkz. 24/4 ve dipnotu.
a104. Allah’ın ayetlerine inanmayanları (ve inanmamakta da ısrar edenleri) Allah elbette ki doğru yola iletmez. Üstelik onlar için elem dolu bir azap vardır.
a105. Yalanı ancak Allah’ın ayetlerine inanmayanlar uydurur. İşte onlar yalancıların ta kendileridir.
a106. Kalbi imanla dolu olduğu halde (dinden dönmeye) zorlananların dışında her kim inandıktan sonra Allah’ı bırakıp göğsünü (kalbini) küfre açarsa işte Allah’ın gazabı onların üzerinedir. Ve onlar için büyük bir azap vardır.
a107. Çünkü onlar dünya hayatını ahirete tercih etmişlerdir ve Allah inkârcıları (inatları yüzünden) doğru yola iletmez.
a108. İşte onlar (kötü niyet ve eylemlerinden dolayı) Allah’ın kalplerini işitme ve görme duyularını mühürlediği kimselerdir. İşte umursamazlık içinde hakkı göremeyen gafiller bunlardır.
a109. Hiç kuşkusuz ahirette hüsrana uğrayacaklar da bunlar olacaktır.
a110. Sonra (bilmiş ol ki) muhakkak senin Rabbin eziyet edildikten sonra hicret eden sonra (Allah yolunda) cihada devam eden ve (böylelikle) güçlüklere göğüs gerenlerin yardımcısıdır. Hiç kuşkusuz Rabbin bundan sonra da (iman edecekler için) çok bağışlayan ve çok merhamet edendir.
a111. O gün (kıyamette/mahşerde) herkes kendi başının çaresine bakacak herkese yaptığının karşılığı tam olarak ödenecek ve kimseye haksızlık yapılmayacaktır.
a112.   Allah (ibret için) şöyle bir şehri misal verir: (Bir şehir vardı) O (şehir halkı) güven ve huzur içindeydi. Oraya her taraftan bolca rızık akıyordu. Sonra onlar Allah’ın nimetlerine nankörlük ettiler de Allah kendilerine yaptıkları şeyler yüzünden açlık ve korku elbisesini/karmaşasını tattırdı.
a113. Andolsun ki onlara kendilerinden peygamber geldi de onu yalanladılar. Onlar zulmederlerken azap (Bedir savaşı ile) onları yakalayıverdi.
a114. Artık Allah’ın size rızık olarak bahşettiği helal ve temiz olan nimetlerden yiyin. Eğer yalnızca O’na kulluk ediyorsanız o zaman nimetinden ötürü (söz ve davranışlarınızla) Allah’a şükredin. Bkz. 2/168 172 3/92 5/88
a115.  O size ancak ölüyü kanı domuz etini bir de Allah’tan başkası için kesilmiş olanı haram kıldı. Ancak kim de çaresiz kalırsa; (başkalarını tehlikeye düşürecek biçimde onların hakkına) saldırmamak ve haddi aşmamak şartıyla (isteksiz olarak bunlardan yiyebilir). Çünkü Allah çok bağışlayandır çok merhamet edendir. Bkz. 2/173 5/3 6/118-119 121 145
a116. Dillerinizin uydurduğu yalana dayanarak: “Bu helâldir bu da haramdır” demeyin çünkü Allah’a karşı yalan uydurmuş oluyorsunuz. Kuşkusuz Allah’a karşı yalan uyduranlar kurtuluşa eremezler.
a117.  (Uydurulan yalanlarla elde edilen dünyalık menfaatler) az ve geçici bir avuntudan ibarettir. (Ahirette ise) onlara acıklı bir azap vardır.
a118.  Yahudilere de sana bildirdiğimiz şeyleri haram kılmıştık. Bununla biz onlara zulmetmedik. Lâkin onlar kendilerine zulmettiler. Bkz. 4/160 6/146
a119. Sonra (bilmiş ol ki) muhakkak senin Rabbin cahillik sebebiyle kötülük yapan sonra da bunun ardından tevbe edip durumunu düzelten kimseler için de (bağışlayıcıdır). Şüphesiz Rabbin bundan sonra da (tevbe edenler için) elbette çok bağışlayandır çok merhamet edendir.
a120. Hiç kuşkusuz İbrahim yalan ve sahtelik taşıyan her şeyden yüz çevirerek Allah’ı birleyen O’na yürekten bağlanan ve Allah’a karşı sorumluluk bilinciyle yaşayan bir önderdi. O hiçbir zaman müşriklerden olmadı.
a121. O kendisini (peygamber) seçip dosdoğru bir yola yönelten (Allah’ın) nimetlerine (söz ve davranışlarıyla) şükreden bir kuldu.
a122. Biz ona dünyada iyilik verdik. Şüphesiz o (yaptıklarından dolayı) ahirette de kendini dürüst ve erdemli kimselerin arasında bulacaktır.
a123. Sonra da sana da vahyettik ki: “(Her türlü şirkten ve batıl inançtan uzak durarak) Hakka yönelen İbrahim’in dinine uy! Zira o (hiçbir zaman) Allah’tan başkalarına ilâhlık yakıştıranlardan olmadı.”
a124. Cumartesi (tatili) ancak (İbadetle emrolundukları Cuma’ya itiraz edip) bu konuda anlaşmazlığa düşen (Yahudiler) için farz kılındı. Elbette Rabbin onların ihtilâf edip durdukları şeyler hakkında kıyamet günü aralarında hükmünü verecektir.
Bkz. 2/65 4/47 154 ve dipnot 7/163
a125. (Ey Resul! İnsanları) Rabbinin yoluna hikmetle güzel öğütle çağır ve onlarla en güzel yöntemlerle mücadele et! Şüphesiz senin Rabbin kendi yolundan sapanları en iyi bilendir. O doğru yolda olanları da en iyi bilendir.
a126. (Ey inananlar!) Eğer (bir kimseyi) cezalandıracaksanız size yapılanın misliyle cezalandırın. Eğer sabreder (ceza vermekten vazgeçer)seniz elbette bu sabredenler için daha hayırlıdır.
a127. (Ey Resul! İnkârcıların yaptıklarına) sabret! (Bunun için Rabbinle irtibatını koparma! Çünkü) senin sabrın ancak Allah’ın yardımı iledir. İnkârcılardan yana (inanmıyorlar diye de) üzülme! Tuzak kurmalarından dolayı da kaygılanma (çünkü tuzaklarını Allah boşa çıkaracaktır)!
a128. Muhakkak ki Allah kendisine karşı sorumluluk bilinciyle yaşayan ve iyilik yapanlarla beraberdir.
,
a1. Yüceliğinde sınır olmayan O (Allah) ki kulu (Muhammed’)i bir gece kendisine bazı ayetleri göstermek için Mescid-i Haram’dan çevresini mübarek kıldığımız Mescid-i Aksa’ya götürdü. Muhakkak ki O (evet) O (her şeyi) hakkıyla işiten (her şeyi) hakkıyla görendir.
a2. Musa’ya Kitab’ı (Tevrat’ı) verdik ve onu “Benden başkasını vekil (Rab) edinmeyin!” diyerek İsrailoğullarına doğru yol kılavuzu yaptık.
a3. (Ey) kendilerini Nuh ile birlikte (gemide) taşıdıklarımızın evlatları! Gerçek şu ki (Nuh) çok şükreden bir kuldu.
a4. Biz İsrailoğullarına kitapta (Tevrat’ta) hükmettik ki: “Muhakkak ki siz yeryüzünde iki defa bozgunculuk çıkaracak ve küstahça böbürlenip azgınlık yapacaksınız!”
a5. Nihayet bu iki bozgunculuktan birincisinin vakti gelince (sizi cezalandırmak için) üzerinize pek güçlü olan bazı kullarımızdan gönderdik. Onlar (sizi yakalamak için) evlerinizin arasına kadar sokuldular. (Bu) yerine getirilmesi gereken bir vaad idi.
a6. Sonra onlara karşı size tekrar egemenlik verdik. Mallar ve çocuklarla sizi güçlendirdik ve sayınızı daha da çoğalttık.
a7. Eğer iyilik ederseniz kendiniz için edersiniz eğer kötülük ederseniz o da kendiniz içindir. Çıkaracağınız diğer (ikinci) kargaşaya ilişkin cezanın vadesi gelince üzerinize salacağımız başka saldırganlar acınızın yüzlerinize yansımasına yol açarlar. İlk seferinde gelenlerin yaptıkları gibi Mescide (Beyt’ül-Makdis’e) girerler ve ele geçirdikleri her şeyi yerle bir ederler.
a8.  (Tevbe ederseniz) umulur ki Rabbiniz size merhamet eder fakat siz (bozgunculuğa) dönerseniz biz de (sizi cezalandırmaya) döneriz. Biz cehennemi inkârcılar için bir zindan kıldık.
a9.  Gerçekten bu Kur’an (insanları) en doğru yola götürür dürüst ve erdemli davranışlar ortaya koyan mü’minler için büyük mükâfat olduğunu müjdeler.
a10.   Ahirete inanmayanlara da kendileri için can yakıcı bir azap hazırladığımızı (bildirir).
a11.  İnsan (çoğu zaman) iyilik için dua ediyormuşçasına (kendi aleyhine olacak şekilde kızarak ya da anlamadan) kötülük için dua eder. Çünkü insan (işin derinliğini düşünmeyecek kadar) acelecidir. Bkz. 2/216 221 10/11 21/37
a12. Biz gece ile gündüzü varlığımızın ve yetkin gücümüzün iki somut göstergesi olarak yarattık. Sonra Rabbinizin lütfu peşinde koşasınız ve yılların sayısı ile takvim hesabını bilesiniz diye geceyi karartarak gündüzü aydınlık yaptık. İşte biz her şeyi ayrıntılı biçimde anlattık. Bkz. 25/61-62 28/71-73 36/37-38
a13.  Her insanın yaptıklarını kaydeden hayat defterini (Hard Diskini) boynuna taktık. Kıyamet günü herkes için onu (önünde) açılmış olarak (dünyada yaptıklarını) bulacağı bir kitap (hayat filmi) halinde çıkaracağız. Bkz. 4/123 23/62 52/16 75/12-14 99/7-8
a14.  (Ve o gün ona şöyle diyeceğiz:) “(Şimdi) oku sicilini (seyret yaşadıklarını). (Çünkü) bugün kendi hesabını kendin görecek durumdasın!”
a15.  Kim doğru yolu bulmuşsa ancak kendisi için bulmuştur; kim de sapıtmışsa yine kendi aleyhine sapıtmıştır. Hiçbir günahkâr bir başkasının suç (ve günah) yükünü yüklenmez (ve onunla yargılanarak azap görmez). Ve biz (uyarıcı olarak) bir resul göndermeden (günahları sebebiyle hiçbir kimseye ve hiçbir topluma) azap etmeyiz. Bkz. 16/25 29/13 35/18
a16. Biz bir toplumu (yaptıkları yüzünden) helak etmek istediğimizde o toplumun servet ve nimetle şımarmış seçkinlerini yöneticiler yaparız da onlar orada bozgunculuk çıkarırlar. Böylece o toplum cezayı hak eder bunun ardında biz de orayı yerle bir ederiz.
a17. Biz Nuh’tan sonra gelen nice nesilleri (yaptıkları kötülükler yüzünden) helak ettik. Kullarının günahlarını hakkıyla bilen ve gören olarak Rabbin yeter.
a18. Kim geçici dünyanın mutluluğunu isterse dilediğimiz kimselere orada dilediğimiz kadar nimet veririz. Fakat (dünyalık nimetlerle şımararak yaptığı kötülüklere karşılık) sonra onu cehenneme yollarız o da horlanmış ve Allah’ın rahmetinden kovulmuş olarak oraya girer.
Bkz. 11/15-16 42/20
a19. Kim(ler) de inanmış olarak ahireti ister ve orası için gereği gibi çalışırsa işte onlar da çalışmalarının karşılığını tam olarak göreceklerdir!
Bkz. 2/201
a20.  Rabbinin lütfundan her birine; (dünyayı isteyenlere de ahireti isteyenlere de) veririz. Rabbinin lütfu (kimseden) kısıtlanmış değildir (kim ne isterse ve ne için çalışırsa karşılığını alır).
a21. Bak onların kimini kimine (rızık ve makam bakımından) nasıl üstün kıldık. Muhakkak ahiret ulaşılacak dereceler bakımından daha büyüktür elde edilecek faziletler bakımından da daha üstündür.
a22. Allah’la beraber başka (varlıkları) ilah edinme yapayalnız ve horlanmış olarak oturup kalmayasın!
a23. Rabbin ancak kendisine kulluk etmeni ve ana-babaya iyilikte bulunmanı emretmiştir. Onlardan biri ya da ikisi senin yanında yaşlanırsa onlara “öf!” bile deme! Onları sakın azarlama! Onlara hep güzel ve iç açıcı sözler söyle!
a24. Onlara merhamet ederek tevazu kanadını indir ve de ki: “Ey Rabbim! Beni küçükken koruyup yetiştirdikleri gibi sen de onlara merhamet et!”
a25. (Bu öğütlere karşı) içinizde olanı en iyi Rabbiniz bilmektedir. Eğer dürüst ve erdemli kimseler iseniz şunu bilin ki Allah kötülüklerden tevbe edenlere karşı son derece bağışlayıcıdır.
a26. Akrabaya (yakınında bulunanlara) yoksula ve yolda kalmışa haklarını ver! (Elindeki imkânları) gereksiz yere saçıp savurma!
Bkz. 16/90 ve dipnotu
a27. (Servetlerini zamanlarını imkân ve yeteneklerini) boş yere saçıp savuranlar şeytanların kardeşleridir. Unutmayın ki Şeytan Rabbine karşı nankörlük etmiştir (böyle yapmakla siz de Rabbinize karşı nankörlük etmiş olursunuz).
a28. Rabbinden gelecek olan bir rahmeti (darlık ve sıkıntı içindeyken) beklerken (ihtiyaç sahiplerine) ilgi gösteremeyecek durumda isen; o zaman hiç değilse onlara gönül alıcı ve yumuşak bir söz söyle.
a29. Elini boynuna bağlayıp cimri kesilme! Sonuna kadar açıp büsbütün varını yoğunu da ortaya koyma! Sonra kınanır ve çaresiz kalırsın. Bkz. 25/67
a30. Kuşkusuz Rabbin dilediğine rızkı bolca verir ve (dilediğine) kısar. Çünkü O gerçekten kullarından haberdardır onların hallerini görendir (kime ne için ne kadar vereceğini ve bundaki hikmeti bilendir).
a31. Fakirlik korkusu ile çocuklarınızı öldürmeyin. Onlara da size de rızkı biz veririz. Kuşkusuz onları öldürmek büyük bir günahtır/suçtur.
a32. Zinaya yaklaşmayın! Çünkü o son derece çirkin bir iştir ve çok kötü bir yoldur.
a33. Haklı bir sebep olmadıkça Allah’ın öldürülmesini haram kıldığı cana kıymayın! Kim haksızlığa uğramış olarak öldürülürse biz onun aile temsilcisini (kısas hakkını istemeye) yetkili kıldık. Ama o da “cana karşılık can” sınırlarını aşmasın! Çünkü (dinin verdiği yetki ile) kendisine zaten yardım edilmiştir.
a34. Erginlik çağına erişinceye kadar yetimin malına ancak (o malı koruyup çoğaltmak için) niyetlerin en güzeli ile yaklaşın. Ahde vefa gösterin (sözünüzü tutun ve yapılan sözleşmelere uyun)! Çünkü (verdiğiniz sözlerden yaptığınız sözleşmelerden) muhakkak sorguya çekileceksiniz.
a35. Ölçtüğünüz zaman ölçüyü tam yapın ve doğru terazi ile tartın. Bu daha hayırlı sonuç bakımından daha güzeldir.
a36. Hakkında kesin bilgi sahibi olmadığın şeyin peşine düşme! Çünkü kulak göz ve kalp bunların hepsi ondan (o peşine düştüğün şeyden) sorumlu tutulacaktır. Bkz. 49/12
a37. Yeryüzünde böbürlenerek yürüme! Çünkü sen ne yeri yarabilirsin ne de boyca dağlara erişebilirsin.
a38. Bütün bu (sayıla)nlar Rabbinin katında asla hoş görülmeyen (çirkin) davranışlardır.
a39. Bunlar Rabbinin sana doğrunun ve eğrinin ne olduğuna dair vahiy (yoluyla) bildirdiği hikmetlerdendir. Allah ile birlikte başka ilâh edinme! Sonra kınanmış ve Allah’ın rahmetinden kovulmuş olarak cehenneme atılırsın.
a40. Rabbiniz erkek çocukları size seçip ayırdı da kendisine meleklerden kız çocukları mı edindi? Gerçekten çok büyük (ve çirkin) bir söz söylüyorsunuz. Bkz. 2/116 5/17 9/30 19/88 43/15 53/21 72
a41. Andolsun ki biz onlar düşünüp öğüt alsınlar diye bu Kur’an’da farklı şekillerde gerçekleri açıkladık. Fakat (inatları yüzünden) bu onların sadece kaçışlarını artırıyor.
a42. De ki: “Eğer onların iddia ettiği gibi Allah’la beraber (başka) ilâhlar olsaydı o zaman bu ilahlar Arş’ın sahibi olan Allah ile boy ölçüşmenin yolunu arayacaklardı.”
a43. Allah her türlü eksiklikten uzaktır onların söylediklerinin ötesindedir yücedir.
a44. Yedi kat gök yer ve buralardaki varlıkların tümü O’nu tesbih eder (O’nun verdiği vazifeyi icra eder). Evrendeki her varlık O’nu överek tesbih eder (aldığı görevi yerine getirir) fakat siz bu varlıkların tesbihini (ne yaptıklarını) anlayamazsınız. Hiç kuşkusuz O kullarına karşı çok müsamahalıdır (ceza vermekte acele etmez) çok bağışlayandır. Bkz. 2/29 7/206 21/20 23/17 41/12 65/12 71/15-16
a45. Kur’an okuduğun zaman (hakkı anlamaya niyetli olmadıkları için) seninle ahirete inanmayanların arasına (gözle) görünmeyen (manevi) bir perde çekeriz.
a46. Onların kalplerini (kötü niyetlerinden dolayı) onu anlamalarına mâni olacak şekilde bir kılıfla kaplarız ve kulaklarının işitme yeteneğini zayıflatırız. Bu yüzden Kur’an okurken ne zaman Rabbinin tek bir ilah olduğundan söz etsen nefretle arkalarını dönüp giderler. Bkz. 6/25 39/45
a47. Onlar seni dinlerlerken hangi maksatla dinlediklerini kendi aralarında konuşurlarken de o zalimlerin (senin hakkında): “Siz ancak büyülenmiş bir adama uyuyorsunuz” dediklerini çok iyi biliyoruz. Bkz. 21/3 41/26
a48. (Ey Resul!) Bak senin için (sihirbaz kâhin mecnun gibi) ne türlü benzetmeler yaptılar da saptılar. Artık onların doğru yolu bulmaya güçleri kalmamıştır. Bkz. 25/9
a49. Ve onlar (bir de şöyle) dediler: “Biz kemik ve toz haline dönüştükten sonra diriltilerek yaradılışın yeni bir aşamasına mı geçeceğiz?”
a50. De ki: “(Şüphe mi var?) İster taş olun ister demir (mutlaka yeniden yaratılacaksınız)!
a51. Yahut aklınızca diriltilmesi daha da imkânsız gibi gelen başka bir varlık olun (yine de diriltileceksiniz.)” Diyecekler ki: “Peki bizi hayata tekrar kim döndürecek?” De ki: “Sizi ilk defa yaratan (kimse O döndürecek)!” Bunun üzerine başlarını sana (alaylı bir tarzda) sallayacaklar ve “Ne zamanmış o?” diyecekler. De ki: “Yakın olsa gerek!”
a52. O gün (Allah) sizi çağıracak ve siz de O’nun çağrısına saygıyla uyacaksınız ve (dünyada) çok az bir süre kalmış olduğunuzu sanacaksınız. Bkz. 23/112-116
a53.  (Mü’min) kullarıma söyle: “(İnancı ne olursa olsun insanlara) sözün en güzel olanını söylesinler. Çünkü şeytan aralarına fesat sokar. Muhakkak ki şeytan insanın apaçık düşmanıdır!
a54. Rabbiniz sizi daha iyi bilir. (Durumunuza göre) dilerse size merhamet eder dilerse sizi cezalandırır. (Resulüm!) Biz seni onlara (zorlayıcı) bir vekil olarak göndermedik.
a55. Ve Rabbin göklerde ve yerde bulunan kimseleri çok iyi bilmektedir. Andolsun peygamberlerden her birine diğerinden farklı olarak üstün nitelikler verdik. Tıpkı Davud’a (rahmetimizin bir belirtisi olarak) Zebur’u verdiğimiz gibi. Bkz. 2/136 253 2/285 3/84
a56.  De ki: “O’ndan başka kendilerine tanrısal özellikler vehmettiğiniz (ve Allah yerine onlardan yardım dilendiğiniz) varlıkları çağırın. (Göreceksiniz ki) onlar başınızdaki sıkıntıyı ne kaldırabilecek ne de değiştirebilecekler.” Bkz. 27/59 34/22
a57.  Onların yalvardıkları (Mesih ve Üzeyir gibi daha sonradan da azizleştirilmiş) kim varsa hepsi “hangimiz daha yakın olacağız” diye Rablerine daha yakın olmak için vesile ararlar O’nun rahmetini umarlar azabından korkarlar. Çünkü onun azabı gerçekten sakınılması gereken korkunç bir şeydir!
a58. (Yoldan çıkmış) ne kadar millet/toplum varsa hepsini kıyamet gününden önce (günahkârca gidişinden ötürü) ya ortadan kaldıracağız ya da şiddetli bir azapla cezalandıracağız. Bu hüküm varlık kanunlarının kaydedildiği kitapta evrensel bir yasa olarak yazılmıştır.
a59. (Kureyş toplumunun iman etmek için istediği) o mucizeleri göndermekten bizi alıkoyan da yoktur. Ancak bu mucizeleri evvelki ümmetler yalanladılar (yine imana gelmediler). Biz Semûd kavmine açık bir mucize olarak o dişi deveyi verdik ve (onu öldürdüler de) bu yüzden zalim oldular. Hâlbuki biz o mucizeleri ancak (ahiret azabından) korkutmak için göndeririz. Bkz. 7/73 26/141
a60. Hani (peygamberliğin ilk yıllarında) sana demiştik ki: “Muhakkak Rabbin (ilmiyle kudretiyle) insanları çepeçevre kuşatmıştır (kimsenin sana zarar vermesine müsaade etmeyecektir)!” Sana gösterdiğimiz o rüyayı/müşahedeyi de Kur’an’da lânetlenmiş bulunan ağacı da sırf insanları sınamak için vesile yaptık. Biz onları (o ağaçla) korkutuyoruz. Fakat bu sadece onların büyük azgınlıklarını (daha da) artırıyor.
a61. Hani meleklere: “Âdem’e secde edin” demiştik onlar da secde etmişlerdi. Yalnız İblis secde etmemiş ve “Hiç ben çamurdan yarattığın kimseye secde eder miyim?” demişti. Bkz. 2/34 ve secde ile ilgili dipnot 7/12 18/50 20/116 38/76
a62. İblis dedi ki: “Şu benden üstün kıldığına da bir bak. Yemin ederim ki eğer bana kıyamet gününe kadar mühlet verirsen onun soyunu pek az bir bölümü dışında kontrolüm altına alacağım.”
a63. Allah buyurdu ki: “Defol git! Ancak haberin olsun ki onlardan sana uyanlarla beraber hepinizi bekleyen ceza yaptıklarınızın tam karşılığı olmak üzere cehennem olacaktır!”
a64. (Haydi) “Onlardan gücünün yettiğini sesinle yoldan çıkar. Atlıların ve yayalarınla onların üzerine yürü. Servet ve evlat edinirken onlara ortak ol. Onlara (yalan yere) vaatlerde bulun.” Zaten Şeytanın vadettiği her şey sadece akıl çelmek içindir.
a65. “Şüphesiz ki benim (erdemli) kullarım üzerinde senin hiçbir etkin olmayacaktır. (Onlara) vekil olarak Rabbin yeter!” Bkz. 15/40
a66. Rabbiniz odur ki lütfundan nasip arayasınız diye sizin için denizde gemiler yürütüyor. O size karşı gerçekten çok merhametlidir.
a67. Denizde size bir sıkıntı dokunduğunda bütün taptıklarınız (sizi yüzüstü bırakıp) kaybolur yalnız Allah kalır (size yardım edecek). Fakat karaya (çıkarıp) sizi kurtarınca (yine) sırt çevirirsiniz. İnsan pek nankördür. Bkz. 3/191 4/103 10/12 39/8
a68. (Acaba denizden çıktıktan sonra) kara tarafında sizi yerin dibine geçirmeyeceğinden veya üzerinize taş yüklü bir kasırga göndermeyeceğinden emin misiniz? Sonra kendinize bir vekil de bulamazsınız.
a69. Yahut O’nun sizi bir kez daha denize gönderip üzerinize bir kasırga yollayarak inkâr etmiş olmanız sebebiyle sizi boğmayacağından emin misiniz? Sonra bundan dolayı sizin adınıza bize hesap soracak hiç kimse de bulamazsınız.
a70. Andolsun ki biz Âdemoğlunu (pek çok meziyetlerle donatarak) üstün konuma getirdik. Ona karada ve denizde (çeşitli araçlarla yolculuk yapma imkânı) bahşettik. Onu tertemiz besinlerle rızıklandırdık ve onu yarattığımız akıllı varlıkların pek çoğundan üstün kıldık.
a71. Biz o gün bütün insanları önderleri ile birlikte (huzurumuza) çağıracağız. Kimin kitabı (Hard Diski) sağ taraftan verilirse onlar kitaplarını sevinerek okurlar (seyrederler) ve zerre kadar haksızlığa uğramazlar.
a72. Her kim bu dünyada (gerçekleri görmede) kör olarak yaşamış ise işte o ahirette de (oranın güzelliklerini görmede) kör olacak hatta yol bulmadaki şaşkınlığı (dünyadan) daha da beter olacak. Bkz. 20/124-127
a73. (Bu inkârcılar) az kalsın sana vahyettiğimiz (Kur’an) dışında birtakım sözler uydurup bize yakıştırman (ve Kur’an’ın ayetleriymiş gibi insanlara okuman) için seni fitneye düşüreceklerdi. (Bunu başarabilselerdi) o zaman seni dost edineceklerdi.
a74. Eğer senin imanını perçinlememiş olsaydık belki de onlara biraz olsun eğilim gösterecektin.
a75. O zaman da hayatın ve ölümün azabını katlayarak sana tattırırdık. Sonra da kendine bize karşı bir yardımcı bulamazdın.
a76. (Ey Resul!) Seni (ikna edemediklerini görünce) o yerden (Mekke’den) sürüp çıkarmak için taciz etmeye çalışacaklar. Bu durumda onların kendileri de orada pek fazla kalamayacaklar (helak olacaklar).
a77. Senden önce gönderdiğimiz resullerimiz için izlediğimiz yol da buydu (onları da yerlerinden çıkaranlar helak olmuştu). Bizim kanunlarımızın uygulanmasında hiçbir sapma ve bozulma bulamazsın.
a78. Güneşin (tepe noktasına gelip batıya doğru) kaymasından gecenin kararmasına kadar (belli vakitlerde) gereği gibi namazı ikame et. Bir de şafak ışığının toplandığı vakitte sabah (namazı) okuyuşunu unutma ki sabah okuyuşu (insanı her tür mânevî) algıya açık hâle getirir. Bkz. 2/238 11/114 30/17-18
a79. Geceleyin yalnız sana mahsus bir armağan olarak (uykuna ara vererek) namaz ikame et. Umulur ki Rabbin seni övgüye değer bir makama yükseltir. Bkz. 73/20 76/26
a80. Ve şöyle niyaz et: “Ey Rabbim! (Gireceğim yere) doğruluk ve esenlik içinde girmemi sağla! (Çıkacağım yerden de) beni doğruluk ve esenlik içinde çıkar! Katından bana yardımcı bir kuvvet ver!”
a81. Ve yine de ki: “Değişmeyen gerçek (hak) geldi sahte ve tutarsız olan (batıl) yıkılıp gitti. Zaten sahte ve tutarsız olan er geç yıkılıp gitmek zorundadır!”
a82. Biz Kur’an’dan inananlar için şifa ve rahmet olacak şeyler indiriyoruz. O (Kur’an inatları yüzünden) zalimlerin ancak yıkımını artırıyor. Bkz. 9/125 10/57 ve açıklaması 41/44
a83. İnsana nimet verdiğimizde yüz çevirip yan çizer. Kendisine kötülük dokununca da umutsuzluğa düşer.
a84. De ki: “Herkes kendi varlık yapısına/kabiliyetine/istidadına/mizacına göre iş yapar. Şu hâlde içinizden kimlerin en doğru yolda olduğunu bilen (ve hangi yolun izlenmesi gerektiğine karar veren) Rabbinizdir.” Bkz. 11/121-122
a85. Sana ruh hakkında soru soruyorlar. De ki: “Ruh Rabbimin emrindedir. (Onun hakkında) size çok az bilgi verilmiştir.”
a86. Andolsun ki eğer isteseydik sana vahyettiğimizin tamamını giderirdik (senin hafızandan silerdik) ve onun sana tekrar verilmesi için (bize hesap soracak) bir kimse de bulamazdın.
a87. Ancak Rabbinden bir rahmet olarak böyle yapmadık. Çünkü O’nun sana olan lütfu ve ihsanı büyüktür.
a88. De ki: “Andolsun ki görünen ve görünmeyen bütün iradeli varlıklar bu Kur’an’ın bir benzerini getirmek üzere toplansalar ve birbirlerine de destek olsalar yine onun benzerini getiremezler.” Bkz. 2/23 10/38 11/13
a89. Andolsun ki biz bu Kur’an’da insanlara her türlü misali değişik şekillerde açıkladık. Yine de insanların çoğu ancak inkârda direttiler.
a90. Dediler ki: “Sen bizim için yerden bir kaynak fışkırtmadıkça sana asla inanmayacağız.”
a91. “Ya da sana ait hurmalıkların ve üzüm bağların olmalı ve bunların arasından ırmaklar akıtmalısın.”
a92. “Veya iddia ettiğin gibi göğü parçalara ayırıp başımıza düşürmelisin ya da Allah’ı ve melekleri kefil (olarak karşımıza) çıkarmalısın.”
a93. “Yahut altından bir köşkün olmalı veya göğe çıkmalısın. Ancak (gökten) okuyacağımız bir kitabı bize indirmedikçe senin göğe çıktığına asla inanmayız!” De ki: “Rabbimi tenzih ederim. Ben sadece Resul olan bir beşerden başka ne olabilirim ki?” Bkz. 25/7-8 26/187
a94. İnsanlara doğru yol rehberi (olan Kur’an) geldikten sonra ona inanmamalarının tek gerekçesi onların: “Allah bir insanı mı peygamber olarak gönderdi?” demeleri olmuştur.
a95. De ki: “Eğer yeryüzünde yurt tutup dolaşan melekler olsaydı elbette onlara gökten bir melek peygamber indirirdik.” Bkz. 6/9 23/24
a96. De ki: “Sizinle benim aramda şahit olarak Allah yeter. Çünkü O kullarından hakkıyla haberdardır onları hakkıyla görendir.”
a97. Allah (niyet ve eylemlerine göre) kimi doğru yola iletirse işte o doğru yolu bulmuştur. Kimi de (yaptıkları yüzünden) sapıklıkta bırakırsa böyleleri için O’nun dışında dostlar bulamazsın. Onları kıyamet günü körler dilsizler ve sağırlar olarak yüzüstü dirilteceğiz. (Onların) varacakları yer cehennemdir. Onun ateşi dindikçe onlar için çılgın ateşi canlandıracağız.
Bkz. 2/18 ve dipnotu 171 ve açıklaması 6/39 8/22 20/125
a98. İşte onların cezaları budur. Çünkü ayetlerimizi yalanladılar ve: “Biz kemik ve toz haline dönüştükten sonra diriltilerek yaratılışın yeni bir aşamasına mı geçeceğiz?” dediler.
a99. Gökleri ve yeri yaratan Allah’ın onları kendi suretleri (eşkâlleri) üzere yeniden yaratacak güce sahip olduğunu ve onları yeniden diriltmek için bir gün sona ereceğinde kuşku bulunmayan bir süre koyduğunu kavrayamıyorlar mı?  Ama zalimler inkârcılıktan başkasını kabullenmez.
Bkz. 36/81 40/57 46/33
a100. Onlara de ki: “Rabbimin rahmet hazineleri sizin elinizde olsaydı bu hazineler tükenir kaygısı ile kesinlikle cimrilik eder (kimseye bir şey vermez)diniz. Zaten insan son derece cimridir.”
Bkz. 4/53 64/16 70/18-19
a101. Andolsun biz Musa’ya apaçık dokuz mucize verdik. İsrailoğullarına sor (sana anlatsınlar): Hani Musa onlara gelmiş ve Firavun da ona: “Ben senin kesinlikle büyülendiğini biliyorum ey Musa!” demişti.
a102. (Musa Firavuna dedi ki:) “Bu mucizelerin göklerin ve yerin Rabbi tarafından gönderildiğini kesin olarak biliyorsun. Ey Firavun! Ben de senin kesinlikle bütünüyle ziyan içinde olduğunu biliyorum!”.
a103. Bunun üzerine (Firavun) onları yurtlarından sürmek istedi biz de onu yanındakiler ile birlikte (yaptıkları yüzünden) denizde boğduk.
a104. Arkasından İsrailoğullarına şöyle dedik: “Bu topraklarda oturun ahiret günü gelince hepinizi toplayıp bir araya getireceğiz.”
a105. Biz Kur’an’ı hakça bir düzeni gerçekleştirmek için indirdik. O da bütün hakikatleri ihtiva ederek (ihtiyaçlara cevap verecek şekilde) muhatabına ulaştı. Seni de (bu Kur’an ile) ancak müjdeleyici ve uyarıcı olarak gönderdik. Bkz. 2/119 25/56 33/45 34/28 35/24 48/8
a106. Kur’an’ı insanlara sindire sindire (ağır ağır) okuyasın diye bölümlere ayırdık ve (gerektikçe) bölüm bölüm indirdik. Bkz. 25/32
a107. De ki: “Ona ister inanın ister inanmayın (bu tutumunuz Kur’an’ın hak kitap olduğunu değiştirmez). Şu bir gerçektir ki (bu Kur’an’ı tanımadan) daha önce kendilerine ilim verilmiş olan (dürüst ve erdemli Yahudi ve Hıristiyan)lara Kur’an (ayetleri) okunduğu zaman derhal yüzüstü secdeye kapanırlar.
a108. Ve derler ki “Rabbimizin şanı yücedir O’nun verdiği söz (elçinin gelmesi ve Kur’an’ın inmesi) kesinlikle gerçekleşmiştir.”
a109. İşte (böyle) ağlayarak yüzüstü yere kapanırlar ve (Kur’an okuyarak Allah’tan yana gösterdikleri bilinç ve duyarlılık) onların saygı ve sakınmasını artırır.
a110. De ki: “(Rabbinize) ister ‘Allah’ diye dua edin ister ‘Rahman’ diye yalvarın. Hangisiyle dua ederseniz edin (yeter ki dualarınıza birilerini karıştırmayın) nihayet (O birdir ve) en güzel isimler/sıfatlar O’nundur.” Duanda sesini pek yükseltme çok da kısma. İkisi arasında bir yol tut.
a111. Ve de ki: “Bütün övgüler çocuk edinmeyen egemenliğinde ortağı bulunmayan acizlikten ötürü herhangi bir yardıma yardımcıya ihtiyaç duymayan Allah’a mahsustur.” İşte O’nu (hep böyle) yücelterek an!
,
a1. Bütün övgüler Allah’ın hakkıdır. O (Allah) ki kuluna bu Kitabı indirdi ve onun anlaşılmasını zorlaştıracak hiçbir tutarsızlığa yer vermedi.
a2#3#4. (Allah onu) katından gelecek şiddetli bir azap ile (inanmayanları) uyarmak faydalı eylemlerde bulunan mü’minleri içlerinde ebedi kalacakları güzel mükâfat yurdu olan (cennet) ile müjdelemek ve “Allah bir çocuk edindi” diyenleri de (korkutup) sakındırmak için dosdoğru bir kitap kıldı.

a5. (Allah çocuk edindi diyenlerin) bu konuda ne kendilerinin bilgisi vardır ne de atalarının. Bu ağızlarından çıkan ne ağır bir sözdür! (Gerçekte) onların söyledikleri ancak yalandan ibarettir.
a6. Şimdi onlar bu söze (Kur’an’a) inanmıyorlar diye üzülerek kendini helâk mi edeceksin?
Bkz. 15/97 26/3
a7. İnsanların hangisinin eylem bakımından daha güzel olduğunu tespit edelim diye yeryüzünde olan şeyleri ona süs yaptık.
Bkz. 67/2 76/2
a8. Muhakkak ki biz zamanı gelince yeryüzünün bütün göz alıcı yeşilliklerini kesinlikle kupkuru bir toprak haline getireceğiz.
a9. Ne o (Ey Resul!) yoksa sen (sadece) Ashâb-ı Kehf ve Rakım’ı mı bizim ibret verici delillerimizden sandın?
a10. Hani o genç yiğitler mağaraya sığınmışlardı da “Ey Rabbimiz! Bize katından bir rahmet ver ve içinde bulunduğumuz şu durumda bize kurtuluşa ve doğruluğa ulaşmayı kolaylaştır” demişlerdi.
a11. Bunun üzerine biz de nice yıllar onların kulaklarını (dış dünyaya) kapatmış ve onları uyutmuştuk.
a12. Sonra iki gruptan hangisinin ne kadar uyuduklarını doğru olarak hesap edebileceğini belirlemek üzere onları uyandırmıştık.
a13. Biz (şimdi) sana onların kıssalarını doğru olarak anlatıyoruz. Onlar Rablerine inanmış bir grup gençti. Biz de onların hidayetlerini artırmıştık.
a14. Kalplerini öyle sağlamlaştırmıştık ki doğrulup (birbirlerine): “Rabbimiz göklerin ve yerin Rabbidir. Biz asla O’ndan başkasına kulluk etmeyeceğiz yalvarıp yakarmayacağız (eğer böyle bir şey yaparsak) çok çirkin bir şey yapmış oluruz!”
a15. “Şu bizim halkımız var ya işte onlar O’ndan (Allah’tan) başka tanrılar edindiler. Onların tanrı olduklarına dair açık (ve ikna edici bir) delil göstermeleri gerekmez miydi? Öyleyse Allah’a karşı yalan uydurandan daha zalim kim olabilir?”
a16. (İçlerinden biri dedi ki:)” Mademki onlardan ve Allah dışındaki taptıklarınızdan yüz çevirip kenara çekildiniz hadi mağaraya sığının ki Rabbiniz rahmetini size ulaştırsın ve sizi durumunuza göre ruhlarınızın ihtiyaç duyabileceği şeylerle donatsın!”
a17. (Eğer orada olsaydın) görecektin ki doğan güneş mağaralarının sağına sapıyor batan güneş ise sol tarafa kayıyordu. Böylece mağara tabanının geniş bir alanına dağılmış olarak uyudukları halde güneşten rahatsız olmuyorlardı. Bu olay Allah’ın mucizelerinden biridir. Allah kimi (iyi niyetinden dolayı) doğru yola iletirse o doğru yolu bulur. O kimi de (kötü niyet ve eyleminden dolayı) sapıklıkta bırakırsa artık onun için asla yol gösteren bir dost bulamazsın.
a18. Uykuda oldukları halde sen onları uyanık sanırdın. Biz onların sağa sola dönmesini sağlıyorduk. Köpekleri de mağaranın girişinde iki kolunu (ön ayaklarını) uzatmış (yatmakta idi.) Onlarla aniden karşılaşsaydın (heybetlerinden dolayı) mutlaka yüz çevirip kaçardın ve (gördüklerin yüzünden) için korku ile dolardı.
a19. Böylece aralarında bir sorgulama yapsınlar (ve diğer insanlara ibret olsunlar) diye onları dirilttik (uyandırdık). İçlerinden bir sözcü dedi ki: “Ne kadar kaldınız?” Dediler ki: “Bir gün veya günün bir (kaç saatlik) kısmı kadar kaldık.” Dediler ki: “Ne kadar kaldığınızı Rabbiniz daha iyi bilir. Şimdi siz birinizi şu gümüş para ile kente gönderin de baksın; (şehir halkından) hangisinin yiyeceği daha temiz ve lezzetli ise ondan size bir rızık getirsin. Ayrıca çok nazik davransın (da dikkat çekmesin) ve sizi(n bulunduğunuz yer)i hiç kimseye sezdirmesin.”
a20. “Çünkü onlar sizi ele geçirirlerse ya öldüresiye taşlarlar yahut kendi inanç sistemlerine döndürürler. O zaman da bir daha asla kurtuluşa eremezsiniz.”
a21. Böylece (insanları) onların durumundan haberdar ettik ki Allah’ın (insanları yeniden yaratacağı) sözünün gerçek olduğunu ve kıyametin kopmasından şüphe edilmeyeceğini bilsinler. (Fakat onlar meseleyi böyle ele alacakları yerde) kendi aralarında o (mağarada uyuyanların) durumunu tartışmaya başladılar. Bazıları: “Onların üzerine (hatırasına) bir bina (anıt) yapın. Çünkü (onların durumunu biz bilemeyiz) Rableri onları daha iyi bilir” dediler. Fakat görüşleri ağır basanlar ise: “Mutlaka onların üstüne (hatırasına) bir mescid yapacağız” dediler (ve mağaranın kapısının önünde bir mescid yaptılar).
a22. Kimileri (Ashâb-ı Kehf ’in sayıları hakkında): “Onlar üç kişi idi dördüncüleri köpekleridir” diyecekler kimileri “beş kişi idiler altıncıları köpekleridir” diyecekler. (Bu sözler) karanlığa taş atmaktır. Kimileri de “yedi kişi idiler sekizincileri köpekleridir” diyeceklerdir. De ki: “Onların sayısını hepimizden daha iyi Rabbim bilir. Onları pek az (insan) dışında kimse bilemez.” O hâlde onlar hakkında (Kur’an’ın sana aktardığının) dışında kimse ile münakaşa etme ve bu konuda ileri geri konuşanlardan da hiçbir bilgi isteme!
a23. Hiçbir şey hakkında sakın: “Yarın şunu yapacağım” deme!
a24. (Bunun yerine:) “İnşaallah (ancak Allah dilerse yapacağım de). Böyle (İnşaallah) demeyi unuttuğunda ise Rabbini an ve: “Umarım ki Rabbim beni şimdikinden daha doğru davranışa muvaffak kılar” de.
a25. (Bazıları) onların mağaralarında üç yüz yıl kaldı(ğını) söyledi bazıları da buna dokuz yıl daha ilâve etti.
a26.  De ki: “Onların (orada) ne kadar kaldığını en iyi Allah bilir. Göklerin ve yerin gizli gerçekleri (yalnızca) O’nun elindedir. O ne güzel görür ne güzel işitir! Onların O’ndan başka koruyucusu kayırıcısı yoktur. O egemenliğine hiç kimseyi ortak etmez!”
a27. Sana vahyedilen Rabbinin kitabını oku. O’nun sözlerini değiştirecek hiçbir kimse yoktur. O’nun dışında sığınabileceğin başka bir kimse de bulamazsın.
a28. Ve Rablerinin hoşnutluğunu umarak sabah akşam O’na dua eden (mazlum dışlanmış ezilmiş fakir ve fakat erdemli kimse)lerle beraber sen de candan sabret ve dünya hayatının cazibesine kapılıp da sakın gözlerini onların üzerinden ayırma! (İyi ve güzel olanı terk ederek yalnızca) bencil arzularının peşine düştüğü için kalbini zikrimize karşı duyarsız kıldığımız işinde aşırı giden kimseye uyma!
a29.  Ve de ki: “(Kur’an) Rabbinizden gelen bir Haktır. Artık dileyen iman etsin dileyen küfre sapsın.” Biz zalimlere öyle bir ateş hazırladık ki onun alevden duvarları kendilerini çepeçevre kuşatacaktır. (Susuzluktan) feryat edip yardım dilediklerinde erimiş maden tortusu gibi yüzleri yakıp kavuran bir su ile kendilerine yardım edilecektir. O ne kötü bir içecektir! Orası ne kötü bir barınaktır!
a30. Fakat iman edip de imanın gereklerini yerine getiren dürüst ve erdemli davrananlara gelince; elbette biz güzel iş yapanların mükâfatını asla zayi etmeyeceğiz.
a31. İşte bu kimseler için; altlarından ırmaklar akan Adn cennetleri vardır. Orada altın bilezikler takınırlar ince ve kalın ipekten yeşil elbiseler giyerek tahtlar üzerinde otururlar. O ne güzel bir ödüldür ve orası ne güzel bir barınaktır.
a32. Onlara şu iki adamı örnek olarak anlat: Adamlardan birine iki üzüm bağı vermiştik bağlarını hurma ağaçları ile çevirmiş ve iki bağın arasına bir tahıl tarlası koymuştuk.
a33. Her iki bağ da meyvelerini vermiş ve ürünlerinden hiçbir şeyi eksik bırakmamıştı. Bu iki bağın arasından bir de nehir fışkırtmıştık.
a34. (Bu adamın ayrıca) başka geliri de vardı. Bundan dolayı bu adam arkadaşıyla tartışırken ederken (kibirli bir eda ile): “Ben senden daha zenginim ve çoluk çocuğum kalabalık kabilem güçlü kuvvetli adamlarımla nüfus olarak da daha güçlüyüm!” dedi. (Ve böyle konuşarak bahçelerine vardılar.)
a35. (Böylece zenginliğiyle övünen ve küstahça davranışıyla) kendisine zulmeden bu adam bağına girdi ve dedi ki: “Bu bahçenin bir gün yok olacağını asla düşünmüyorum!”
a36. “Kıyametin kopacağını (insanların yeniden dirilip hesaba çekileceğini ve yeni bir hayatın başlayacağını) da sanmıyorum. (Ama iddia ettikleri gibi yeniden dirilerek) Rabbime döndürülsem bile Andolsun bundan daha iyisini bulurum” dedi.
a37. Kendisiyle konuşmakta olan arkadaşı ona dedi ki: “Seni (insanı önce) topraktan sonra bir damla sudan yaratan sonra da (aşamadan aşamaya geçirerek) seni düzgün (eli ayağı tutan gücü kuvveti yerinde) bir insan şeklinde düzenleyene nankörlük mü ediyorsun?”
a38. “Bana gelince (ben biliyorum ki) O Allah benim Rabbimdir. Ben Rabbime hiç kimseyi (serveti kibri bencilliği) ortak koşmam.”
a39#40#41. “Her ne kadar beni kendinden mal ve evlat bakımından zayıf görüyorsan da bahçene girdiğin zaman ‘Maşaallah (Allah’ın dilediği olur) bütün güç sadece Allah’ındır’ demen gerekmez miydi? Belki Rabbim senin bağından daha hayırlısını bana verir (seninkinin) üstüne gökten yakıp yıkan bir afet gönderir de kaygan bir toprak kesiliverir. Veya bağının suyu çekilir de ondan artık büsbütün ümidini kesersin.”

a42. Derken bütün serveti birden yok edildi. (Yıkılmış) çardakları üzerine çökmüş hâldeki bağına yaptığı harcamalar karşısında ellerini ovuşturmaya başladı ve şöyle dedi: “Keşke ben (de) Rabbime (zenginliğimi çoluk çocuğumu bahçemi ve) hiçbir şeyi ortak koşmasaydım!”
a43. Onun Allah’tan başka kendisine yardım edebilecek kimseleri yoktu. Kendi kendini kurtaracak güçte de değildi.
a44. İşte bunun içindir ki; koruyucu yardımcı güç bütünüyle tek ve gerçek ilah olan Allah’a aittir. En iyi mükâfatı da en güzel sonucu da veren O’dur. Bkz. 10/90-91 40/84
a45. (Ey Resul!) Dünya hayatının gökten indirdiğimiz suya benzediğini onlara anlat: Öyle ki yerin bitkileri onu emerek zengin bir çeşitlilik içinde boy verip birbirine karışırlar ama (bütün bu canlılık çeşitlilik sonunda) rüzgârın savurup götürdüğü çer çöpe döner. Hiç kuşkusuz Allah’ın gücü her şeyi yapmaya yeter. Bkz. 10/24 39/21 57/20
a46. Mallar ve evlatlar dünya hayatının süsüdür. Ürünü kalıcı olan dürüst ve erdemli davranışlar ise karşılığı bakımından Rabbinin katında daha değerli ve bir ümit kaynağı olarak daha verimlidir. Bkz. 3/14 19/76 34/37 64/14
a47. O gün dağları (yerlerinden) yürüteceğiz ve yeryüzünü çırılçıplak ve dümdüz göreceksin. Tek bir kişiyi gözardı etmeksizin tüm insanları (mahşerde) toplayacağız. Bkz. 20/107 101/5 27/88 101/5
a48. (O gün) sıralar halinde hepsi Rablerinin huzuruna çıkarılacaklar. Onlara: “Andolsun sizi ilk önce yarattığımız gibi (şimdi de çırılçıplak olarak hiçbir şeyiniz olmaksızın) bize geldiniz. Oysa siz sizin için hesaba çekileceğiniz bir zaman belirlemediğimizi sanmıştınız değil mi” denecek.
a49. (Amellerin bulunduğu) kitap (Hard Disk) ortaya konur. Suçluları kitabın (Hard Diskin) içindekilerden dolayı korkuya kapılmış görürsün. Bir yandan da: “Vay başımıza gelenlere! Ne biçim kitapmış bu; küçük büyük hiçbir davranışımızı atlamamış” derler. Onlar (bütün) yaptıklarını (en ince detayına kadar önlerinde) hazır bulurlar. Rabbin hiç kimseye zulmetmez. Bkz. 45/28
a50. Hani biz meleklere: “Âdem’e secde edin (onun önünde hürmetle eğilin)” demiştik de İblis’ten başka hepsi secde etmişlerdi. İblis ise cinlerdendi de Rabbinin emri dışına çıktı. Şimdi siz beni bırakıp da İblis’i ve neslini kendinize dostlar mı ediniyorsunuz? Hâlbuki onlar sizin için birer düşmandırlar. Bu zalimler için ne kötü bir değiştirmedir/takastır/bedeldir! Bkz. 2/34 ve dipnotu 7/12 15/28-39 17/61 20/116 38/76
a51. Ben onları göklerin ve yerin yaratılışına tanık etmediğim gibi kendi yaratılışlarına da (şahit kılmadım). Ayrıca yoldan çıkan ve çıkaran kimseleri hiçbir zaman iş gören olarak da tutmam.
a52. Ve o gün (Allah müşriklere): “(Şimdi) çağırın bakalım benim ortaklarım olduğunu sandığınız varlıkları!” diyecek. Bunun üzerine onları çağıracaklar ama berikiler (çağrılanlar) onlara bir karşılık vermeyecek. Çünkü onlarla ötekiler arasına aşılmaz bir uçurum koyacağız.
a53. O gün suçlular cehennem ateşini görünce oraya atılacaklarını anlayacaklar (Kurtulmak için çırpınacaklar) ama oradan dönüp gidecek başka bir yer de bulamayacaklar.
a54. Andolsun ki biz bu Kur’an’da insanlar için her türlü misali değişik şekillerde açıkladık. Fakat insan tartışmaya her şeyden daha çok düşkündür.
a55. Kendilerine doğru yolu gösteren (peygamber ve Kur’an) geldiği halde insanları iman etmekten ve Rablerinden bağışlanma dilemekten alıkoyan şey ancak (onların) önceki (günahkâr) toplumlara uygulanan sürecin (bela ve musibetlerin) kendilerine de uygulanmasını ya da (nihai) azabın ahirette başlarına gelmesini beklemeleridir.
a56. Biz peygamberleri; sadece (cenneti) müjdeleyici ve (azaba karşı) uyarıcılar olarak göndeririz. İnkârcılar ise hakkı batılla ortadan kaldırmak için mücadele ederler. Onlar benim ayetlerimi ve kendilerine yapılan uyarıları alaya alırlar.
a57. Allah’ın ayetleri kendisine hatırlatıldığı halde onlara sırt çevirenden ve işlediği kötülükleri unutandan daha zalim kim olabilir? Biz de (bu sebepten dolayı) onların kalplerini o (Kur’an’)ı anlamalarına engel oluşturacak biçimde perdeledik ve kulaklarını (gerçekleri duymamak konusunda) sağırlaştırdık. Bu yüzden sen onları doğru yola çağırsan da onlar ebediyen doğru yola gelmezler.
Bkz. 2/7 ve dipnotu 6/25 ve dipnotu 16/108
a58. Ama senin Rabbin (her şeye rağmen) çok bağışlayandır çok merhamet edendir. Eğer yaptıkları yüzünden onları (dünyada) cezaya çarptırsaydı elbette azaplarını çarçabuk verirdi (imana gelirler diye onlara mühlet veriyor). Ama onlar için belirlenmiş bir gün vardır ki (o gün gelince) o (Allah’ın azabı)ndan kaçıp sığınacak bir yer bulamayacaklardır.
a59. İşte (size) zulmettikleri için yok ettiğimiz geçmiş (medeniyetler) memleketler! (Onlara da) helâk etmeden önce belli bir zaman vermiştik (fakat zulmetmekten vazgeçmedikleri için biz de onları helak etmiştik).
a60. Hani Musa hizmetinde bulunan genç arkadaşına: “İki denizin birleştiği yere kadar yoluma devam edeceğim. İsterse (oraya varmam) yıllarımı alsın” demişti.
a61. İki denizin birleştiği yere vardıklarında yanlarındaki balığı bir kenarda unuttular o da bir yolunu bularak denize kaçtı.
a62. (İki denizin birleştiği yeri) geçtiklerinde (Musa) genç arkadaşına: “Azığımızı getir bakalım gerçekten bu yolculuğumuzda çok yorgun düştük” dedi.
a63. (Genç arkadaşı Musa’ya) dedi ki: “Gördün mü kayaya sığındığımızda ben balığı unuttum. Onu hatırlamamı şeytandan başkası bana unutturmadı. Balık şaşılacak bir şekilde denizde yolunu tutup gitti.
a64. Musa: “İşte bizim de aradığımız buydu” dedi. Bunun üzerine izlerini takip ederek gerisingeri (kayanın yanına) vardılar.
a65. Orada kendisine tarafımızdan rahmet sunduğumuz ve katımızdan ilim öğrettiğimiz kullarımızdan bir kulu buldular.
a66. Musa ona: “Doğruyu anlamak konusunda sana öğretilen ilimden bana da öğretmen için peşinden gelebilir miyim?” dedi.
a67#68. (Kul) şöyle dedi: “Doğrusu sen benimle beraberliğe asla sabredemezsin. İç yüzünü kavrayamayacağın bir bilgiye nasıl sabredebilirsin ki?”

a69. (Musa:) “İnşallah beni sabredenlerden bulacaksın ve sana hiçbir işte karşı gelmeyeceğim” dedi.
a70. (O da) şöyle dedi: “O halde bana uyacaksan; ben sana anlatmadıkça herhangi bir şey hakkında soru sormayacaksın.”
a71. Derken yola koyuldular. Nihayet bir gemiye bindiklerinde; (Kul) onu (gemiyi) deldi. (Musa:) “Gemiyi içindekileri boğmak için mi deldin? Doğrusu şaşılacak bir şey yaptın” dedi.
a72. (Kul:) “Sen benimle beraber (olacaklara) asla tahammül edemezsin demedim mi?” dedi.
a73. Musa (özür dileyerek): “Unuttuğum için bana çıkışma! Gücümün yetmediği şeyden beni sorumlu tutma!” dedi.
a74. Derken yollarına devam ettiler. Sonunda bir erkek çocuğa rastladılar. O (kul) erkek çocuğu öldürdü. Musa: “Bir cana karşılık olmaksızın tertemiz masum bir canı mı öldürdün? Doğrusu çok kötü bir iş yaptın” dedi.
a75. (Kul yine:) “Ben sana benimle beraber (olacaklara) sabredemezsin demedim mi?” dedi.
a76. (Musa tekrar özür dileyerek:) “Bundan sonra sana bir şey soracak olursam benimle arkadaşlık etme. Artık özür dileyemeyecek hale geldim” dedi.
a77. Yine yola koyuldular. Bir süre sonra bir köye vardılar. Köylüden yemek istediler fakat köylü onları konuk etmek istemedi. Az sonra yıkılmaya yüz tutmuş bir duvarla karşılaştılar. O kulumuz hemen onu inşa etti. Musa ona: “Eğer isteseydin bu yaptığın işe karşılık bir ücret alabilirdin” dedi.
a78. (Bunun üzerine kul:) “İşte bu birbirimizden ayrılmamız demektir. Şimdi sana sabredemediğin şeylerin içyüzünü anlatayım” dedi.
a79. “O gemi denizde çalışan birtakım yoksul kimselere aitti. Onu yaralamak istedim çünkü onların ilerisinde her gemiyi zorla ele geçiren bir kral vardı.”
a80#81. “Oğlan çocuğa gelince; onun anne ve babası mü’min kimselerdi. (Bu çocuğun) onları ileride azgınlığa ve küfre sürüklemesinden korktuk. Ve böylece Rablerinin onlara bu çocuğun yerine daha hayırlı ve daha merhametli bir çocuk vermesini diledik.”

a82. “Ve duvara gelince: O duvar kasabada yaşayan iki yetim oğlana aitti ve altında onlar için saklanmış bir hazine vardı. Onların babası dürüst ve erdemli biriydi. Bunun içindir ki Rabbin onların erginlik çağına eriştiklerinde o hazineyi Rabbinden bir bağış olarak kazıp çıkarmalarını istedi. Ben (bütün) bunları kendiliğimden yapmadım. Senin sabır göstermediğin (olayların) iç yüzünün gerçek anlamı işte budur.”
a83. (Ey Resul!) Bir de sana Zülkarneyn hakkında soru soruyorlar. De ki: “Size ondan öğüt ve hatırlatma olarak (bazı bilgiler) vereceğim.”
.
a84-85. Doğrusu biz onu yeryüzünde büyük bir kudret sahibi kıldık ve ona herşey için bir sebep verdik. O da (Batı’ya gitmek için) bir yol tuttu.

a86. Nihayet güneşin battığı yere (Batıda varabileceği en uzak noktaya) varınca güneşi adeta kara bir balçıkta suya batar (gibi) buldu. Ve orada (kötülüğün her çeşidini işleyen) bir kavme rastladı. Ona: “Ey Zülkarneyn! Ya (hakka karşı direndikleri için onları) cezalandırırsın ya da haklarında iyilik yolunu tutarsın” dedik.
a87. (Zülkarneyn) dedi ki: “Her kim zulmederse biz onu cezalandıracağız. Sonra o Rabbine döndürülür. O da kendisine görülmedik şiddetli bir azap ile azap eder.”.
a88. “Her kim de inandıktan sonra dürüst ve erdemli davranışlarda bulunursa böyle birine mükâfat olarak daha güzeli vardır. Ve üstelik ona (yalnızca) emrimizden (yerine getirilmesi) kolay olanı söyleyeceğiz.”
a89#90. (Zülkarneyn) sonra (Doğu’ya doğru) bir yol tuttu. Nihayet güneşin doğduğu yere (Doğuda varabileceği en uzak noktaya) vardığı zaman kendilerine güneşe karşı hiçbir örtü kılmadığımız bir toplumun üzerine güneşin doğduğunu gördü.
a91. İşte (Zülkarneyn ’in) kudret ve saltanatı böyleydi. Andolsun biz Zülkarneyn ’in maddi ve manevi yönden nelere sahip olduğunu biliyorduk.
a92#93. Arkasından yine bir sebebe sarılarak yola koyuldu. Sonunda iki dağ arasına varınca setlerin eteğinde konuştukları dilden anlamayan (farklı dilde konuşan) bir topluluk buldu.
a94. Onlar (Tercümanları aracılığıyla) “Ey Zülkarneyn! Ye’cüc ve Me’cûc bu ülkede bozgunculuk yapıyor. Sana bir miktar vergi versek karşılığında onlar ile aramızda bir set (engel) yapar mısın?” dediler. Bkz. 21/96
a95. Zülkarneyn: “Rabbimin bana verdiği (imkân ve kudret sizin vereceğiniz vergiden) daha hayırlıdır. Şimdi siz bana gücünüzle yardım edin de sizinle onların arasına sağlam bir engel yapayım” dedi.
a96. “Bana (yeterince) demir (kütleleri) getirin”. İki yamacın arasındaki boşluğu (dağlarla) bir hizaya getirince “körükleyin!” dedi. Sonunda demir akkor halini alınca da: “Bana erimiş bakır getirin bunun üzerine boşaltayım” dedi.
a97. Ve böylece (set inşa edilmiş oldu öyle ki) artık onların düşmanları (Ye’cüc ve Me’cûc) ne onu aşabilirlerdi ne de onda gedik açabilirlerdi.
a98. (Zülkarneyn:) “Bu Rabbimin bir rahmetidir. Rabbimin vaadi (olan kıyametin kopma vakti) gelince o (yapılan engel)i yerle bir eder. Rabbimin vaadi gerçektir” dedi.
a99. O (birinci kez sûra üflenmesiyle kıyametin koptuğu) gün biz onları bırakırız dalgalar halinde birbirlerine girerler. (İkinci kez yeniden yaratılış için) sûra üflenince hepsini bir araya toplarız.
Bkz. 18/47 56/49-50
a100#101. O gün cehennemi hakikati görmek hususunda gözleri perdeli olan (Kur’an’ı) dinlemeye tahammül edemeyen inkârcıların karşısına dikeceğiz.

a102. İnkârcılar benim kullarım(dan herhangi birini) bana karşı (kendilerine) dost koruyucu edinebileceklerini mi sandılar? Biz cehennemi hakkı inkâr edenler için bir konak yeri olarak hazırladık.
a103. De ki: “Size yaptıklarında en büyük kayba uğrayan kimseleri haber vereyim mi?
a104. Onlar; iyi işler yaptıklarını sandıkları halde dünya hayatında çabaları boşa giden kimselerdir.”
a105. Onlar Rablerinin ayetlerini ve O’nun huzuruna çıkacaklarını inkâr edenlerdir. Bu yüzden onların iyi işleri geçersiz olmuştur. Kıyamet günü onların yaptıklarını tartıya (bile) almayız kendilerine değer vermeyiz.
a106. İşte hem inkâr ettikleri hem de ayetlerimi ve peygamberlerimi alaya aldıkları için onların cezası cehennemdir.
a107. (Ama) inandıktan sonra dürüst ve erdemli çalışmalar ortaya koyanlara gelince; onlara da konak yeri olarak Firdevs cennetleri vardır.
a108. Onlar orada sonsuza kadar kalacaklar (ve) oradan hiç ayrılmak istemeyeceklerdir.
a109. De ki: “Rabbimin sözlerini (ilmini) yazmak için denizler mürekkep olsa ve bir o kadar da ilave etsek (denizlere denizler katsak); Rabbimin sözleri tükenmeden önce denizler tükenirdi.”
Bkz. 31/27
a110. De ki: “Ben de sizin gibi ancak (ölümlü) bir insanım. (Ne var ki) bana ilahınızın bir tek ilah olduğu vahyolundu. Öyleyse artık her kim Rabbine kavuşmayı umuyorsa dürüst ve erdemli davranışlar ortaya koysun ve Rabbine özgü kullukta hiç kimseyi hiçbir şeyi (O’na) ortak koşmasın!”
,
a1. Kâf Hâ Yâ Ayn Sâd. Bkz. 2/1 dipnotu.
a2. Bu (ayetlerde) Rabbinin kulu Zekeriya’ya yönelik rahmeti hatırlatılıyor/anlatılıyor.
a3. Hani O Rabbine gizlice seslenip şöyle niyaz etmişti:
a4. “Ey Rabbim! Doğrusu artık kemiklerim zayıfladı saçlarım ağardı. Ey Rabbim! (Şimdiye kadar) sana yönelttiğim duada cevapsız bırakıldığım hiç olmadı.”
a5. “Doğrusu ben arkamdan gelecek yakınlarım(ın isyankâr olmaların)dan korkuyorum. Karım da kısırdır. Bana kendi tarafından bir çocuk ver!
a6. (Vereceğin çocuk) bana da varis olsun Yakupoğulları’na (İsrailoğullarına) da varis olsun. Ey Rabbim! Hem de onu rızana layık (olanlardan) kıl!”
a7. (Allah şöyle buyurdu:) “Ey Zekeriya! Haberin olsun ki biz sana Yahya adlı bir oğul müjdeliyoruz. Daha önce onun adını kimseye vermedik.” Bkz. 3/39-40 ve dipnotu
a8. (Zekeriya:) “Rabbim! Hanımım kısır ve ben de ihtiyarlığın son noktasına ulaşmış iken benim nasıl çocuğum olacak?” dedi.
a9. (Ona gelen melek:) “Öyledir” dedi. (Fakat) Rabbin buyurdu ki: “Bunu yapmak bana pek kolay! Nitekim daha önce sen hiçbir şey değilken seni de ben yaratmıştım.”
a10. (Zekeriya:) “Ya Rabbi bunun için bana bir belirti göster” dedi. (Allah:) “Bunun belirtisi sapasağlam olduğun halde (üç gün) üç gece insanlarla konuşamamandır (dilinin tutulmasıdır)” buyurdu. Bkz. 3/41
a11. Derken Zekeriya mescitten ayrılıp halkının karşısına çıktı. (Konuşmak istedi fakat konuşamadı) ve onlara: Sabah akşam Allah’ı tesbih edin (insan olarak yapmanız gerekeni yerine getirin)” diye işaret diliyle konuştu.
a12. (Yahya büyüyünce kendisini peygamber yaptık ve:) “Ey Yahya! İlahi mesaja sımsıkı sarıl!” (diye ona öğüt verdik). O daha küçük bir çocukken biz ona hikmeti vermiştik.
a13. Ona kendi katımızdan bir sevecenlik ve kendini yetiştirme yeteneği bahşetmiştik. Dahası o Allah’a karşı gelmekten sakınan birisiydi.
a14. O anne babasına iyi davranan bir kimse idi. Zorluk çıkaran dik kafalı saygısız birisi değildi.
a15. Bunun içindir ki doğduğu gün de öldüğü gün de (Allah’ın) selamı onun üzerindeydi ve diriltileceği gün de (aynen öyle olacaktır)!
a16. (Ey Resul!) Kitapta Meryem (hakkında anlattıklarımızı da) hatırla! Hani o ailesinden ayrılarak Doğu tarafında bir yere çekilmişti.
a17. Komşuları ile arasına bir perde germişti. Bu sırada ona vahiy meleğimizi (Cebrail’i) göndermiştik de (o) ona düzgün bir insan şeklinde görünmüştü. Bkz. 26/193-194.
a18. (Meryem onu görünce:) “Senden O kuşatıcı rahmet ve esirgeme sahibine sığınırım! Eğer günahtan sakınan bir kimse isen (bana yaklaşma!)” dedi.
a19. (Cebrail:) “Ben ancak Rabbinin elçisiyim. Sana tertemiz bir erkek çocuk bağışlamak için gönderildim” dedi.
a20. (Meryem Cebrail’e:) “Benim nasıl oğlum olabilir? Bana herhangi bir insan dokunmadı. Ben bir kahpe de değilim” dedi.
a21. (Cebrail:) “Evet öyle Rabbin diyor ki: “Bu iş benim için kolaydır. Bu olayı insanlara (gücümüzü) kanıtlayan bir mucize ve oğlunu da onlara rahmet kaynağı olarak sunmak istiyoruz. Bu iş artık hükme bağlanmış olup bitmiştir.”
a22. Böylece Meryem oğluna (İsa’ya) gebe kaldı. Bundan dolayı da (insanların gözünden) uzak kuytu bir köşeye çekildi.
a23. Bir süre sonra doğum sancıları tutunca bir hurma ağacının altına sığınmak zorunda kaldı ve “Keşke daha önce ölmüş ve hafızalardan silinmiş olsaydım” dedi.
a24. Bunun üzerine (Cebrail) ağacın altından ona şöyle seslendi: “Sakın üzülme! Rabbin senin alt yanında olanı şerefli kılmıştır. Bkz. 23/50
a25. “Haydi hurmanın dalını kendine doğru çekerek silkele de üzerine olgun ve taze hurmalar dökülsün.”
a26. “Ye iç gözün aydın (gönlün rahat) olsun! Ve eğer insanlardan herhangi birini görürsen ona (beden dilini kullanarak) de ki: “Ben Rahman (olan Allah) için (susma) orucu adadım bu yüzden bugün insanlardan hiç kimseyle konuşmayacağım.”
a27. Bir süre sonra bebeğini kucağına alıp yakınlarının yanına döndü. (Bebekle döndüğünü gören yakınları) dediler ki: “Ey Meryem sen çok utandırıcı bir suç işledin.”
a28. “Ey Harun’un (soyundan gelen) kız kardeşi! Senin baban fena bir kişi değildi anan da iffetsiz ve hayâsız bir kadın değildi.”
a29. (Meryem) eli ile (beşikteki) oğlunu göstererek onunla konuşmalarını önerdi. Onlar da: “Biz beşikteki çocukla nasıl konuşabiliriz?” dediler.
a30. (Bunun üzerine beşikteki bebek şöyle konuştu: “Şüphesiz ben Allah’ın kuluyum. Bana Kitab’ı (İncil’i) vermeyi hükme bağladı. Benim peygamber olmamı takdir etti.”
a31. “Nerede olursam olayım beni insanlara faydalı kıldı ve bana yaşadığım sürece salatı ve zekâtı öğütledi.”
a32. “Beni anneme saygılı ve iyilik edici kıldı ve beni zorluk çıkaran dik kafalı saygısız birisi yapmadı.”
a33. “Bunun için doğduğum gün selam benim üzerimdeydi öleceğim gün ve tekrar diriltileceğim gün (Allah’ın selamı yine benimle olacaktır).”
a34. İşte hakkında şüpheye düşüp tartıştıkları Meryem oğlu İsa ile ilgili (Allah’ın) gerçek olan sözü budur.
a35. Allah’ın çocuk edinmesi düşünülemez. O bundan yücedir uzaktır. Bir işe hükmettiği zaman ona sadece “Ol!” der ve o da hemen oluş sürecine girer. Bkz. 3/47 59 6/73 16/40 36/82 40/68
a36. (İsa onlara:) “Gerçek şu ki Allah benim de Rabbim/sahibim sizin de Rabbiniz/sahibinizdir. Öyleyse sadece O’na kulluk edin. Dosdoğru yol budur.” Bkz. 3/51 5/110 43/64
a37. Çeşitli gruplara ayrılan insanlar kendi aralarında görüş ayrılığına düştüler. Artık gerçeğin meydana çıkacağı o mühim günün duruşmasında vay o inkârcıların başına geleceklere!
a38. Onlar bizim huzurumuza çıkacakları gün (başlarına gelecek olanları) ne iyi duyacaklar ve ne iyi görecekler (bir bilsen)! Fakat o zalimler (buna rağmen) bugün (hâlâ) apaçık sapıklık içindedirler.
a39. (Ey Muhammed!) İman etmemekte ısrar eden ve gaflet içinde bulunan bu insanları hükmün verileceği o pişmanlık gününe karşı (şimdiden) uyar!
a40. Kuşku yok ki yeryüzünün ve oradaki tüm varlıkların son mirasçısı biz olacağız. (O zaman) onların hepsi bize dönecekler.
a41. Kitapta İbrahim (hakkında anlattıklarımızı da) hatırla/hatırlat! O son derece doğru sözlü ve dürüst bir nebi idi.
a42. Hani babasına şöyle demişti: “Babacığım! İşitmeyen görmeyen ve sana bir faydası olmayan şeylere niçin tapıyorsun?” Bkz. 6/74 43/26
a43. “Babacığım! Doğrusu sana gelmeyen bir ilim bana geldi. Bana tabi ol ki seni doğru yola ileteyim.”
a44. “Ey babacığım! Sakın şeytana kulluk etme! Çünkü o rahmeti bol olan Allah’a başkaldırmıştır.”
a45. “Ey babacığım! Gerçekten ben senin Rahman (olan Allah)’tan gelecek bir azaba çarptırılarak şeytanın dostu olacağından korkuyorum.”
a46. (Babası) dedi ki: “Ey İbrahim! Sen benim tanrılarımdan yüz mü çeviriyorsun? Eğer bu tutumundan vazgeçmezsen seni öldüresiye taşa tutarım. Haydi şimdi gözümün önünden kaybol.”
a47. (İbrahim) şöyle dedi: “Selam olsun sana! Senin (hidayete ermen ve) affedilmen için Rabbimden af dileyeceğim. Hiç kuşkusuz benim Rabbim bana karşı lütufkârdır.” Bkz. 9/114 26/86 60/4
a48. “Sizden ve sizin Allah’tan başka yalvarıp yakardığınız şeylerden uzak duracak ve (yalnızca) Rabbime yakaracağım. Böylece umulur ki yakarışım Rabbim tarafından cevapsız bırakılmayacaktır.”
a49. Ve böylece onlardan ve onların Allah’tan başka tapındıkları şeylerden uzaklaşınca ona (önce oğlu) İshak’ı ve (daha sonra torunu) Yakup’u bahşettik ve bunların her birini peygamber yaptık.
a50. Onları rahmetimizle ödüllendirdik. Ve onlara doğru olanı (başkalarına) ulaştırmaları için üstün bir anlatım gücü bahşettik.
a51. Kitapta (Kur’an’da) Musa (hakkında anlattıklarımızı da) hatırla! Şüphesiz o seçkin bir insandı. O da vahiy yoluyla haber alan elçilerden biriydi (yani hem nebiydi hem de resul).
a52. Hani ona Tur (Sina) Dağı’nın sağ yamacından seslenmiş ve kendisiyle özel olarak konuşmak için onu (kendimize) yaklaştırmıştık.
a53. Rahmetimizin bir sonucu olarak ona kardeşi Harun’u da peygamber olarak armağan etmiştik.
a54. Kitapta (Kur’an’da) İsmail (hakkında anlattıklarımızı da) hatırla! Şüphesiz o sözünde duran bir kimse idi. O da vahiy yoluyla haber alan elçilerden biriydi. Bkz. 37/102
a55. Ailesine ve yakınlarına salatı ve zekâtı emrederdi. Ve o da Rabbi katında hatırı sayılan biriydi.
a56. Kitapta (Kur’an’da) İdris (hakkında anlattıklarımızı da) hatırla! O son derece doğru sözlü ve dürüst bir nebi idi.
a57. Ve Biz onu da yüce bir makama yükselttik.
a58. İşte bunlar Âdem’in ve Nuh ile beraber (gemiye) bindirdiklerimizin soyundan İbrahim’in İsrail’in (Yakup’un) ve doğru yola iletip seçtiklerimizin soyundan kendilerine nimet verdiğimiz nebilerdir. Kendilerine Rahman’ın ayetleri okunduğu zaman ağlayarak secdeye kapanırlardı.
a59. Sonra onların arkasından salatı umursamayan (namaz kılmayan ibadet etmeyen Allah’tan yana olduklarını söylemelerine rağmen O’nun emirlerine uymayan) ve ihtiraslarına tutsak olan nesiller geldi. Onlar bu tutumlarından ötürü büyük bir azaba çarptırılacaklardır.
a60. Ancak pişman olup Allah’a yönelen inanıp dürüst ve erdemli çalışmalar ortaya koyanlar bunun dışındadır. İşte bunlar hiçbir haksızlığa uğratılmadan cennete girecek olanlardır.
a61. Evet onlar Rahman (olan Allah)’ın kullarına her türlü beşerî algı ve tasavvurun ötesinde söz verdiği (dünyada iken görmeksizin inandıkları) Adn cennetlerine gireceklerdir. Allah’ın vaadi kesinlikle gerçekleşecektir.
a62. Orada onlar boş söz işitmezler. Yalnızca “selâm!” (sözünü) işitirler. Orada rızıkları sabah akşam kendilerine sunulacaktır.
a63. İşte bu kullarımızdan Allah’a karşı gelmekten sakınanlara miras kılacağımız cennettir.
a64. (Cebrail Muhammed’e dedi ki:) “Biz (melekler) ancak Rabbinin izni ile (yeryüzüne) ineriz. Geleceğimiz geçmişimiz ve bu ikisi arasındaki tüm olaylar O’nun tasarrufundadır. Senin Rabbin (seni) unutmuş değildir.
a65. “(Allah) göklerin yerin ve bu ikisi arasındaki tüm varlıkların Rabbidir. O halde sırf O’na kulluk et ve bu kulluk için sabırlı ve metanetli ol. Hiç ismi O’nunla birlikte anılmaya değer bir başkasını tanıyor musun?”
a66. İnsan: “Ben öldükten sonra mı yeniden diriltileceğim?” der.
a67. İnsan daha önce hiçbir şey değil iken kendisini yarattığımızı düşünmez mi? Bkz. 76/1
a68. Rabbinin yüceliği hakkı için onları (peşlerinden gittikleri) şeytanlarla birlikte mahşerde bir araya getireceğiz. Sonra da dizüstü çöktürerek cehennemin çevresinde toplayacağız.
a69. Sonra her (günahkâr) topluluktan rahmeti bol olan Allah’a baş kaldırmada ileri giden küstahları ayıracağız.
a70. Muhakkak ki biz onlardan hangilerinin öncelikle cehenneme gireceğini herkesten iyi biliriz.
a71. İçinizden oraya uğramayacak hiç kimse yoktur. Bu Rabbinin kesinleşmiş bir hükmüdür.
a72. Sonra da (günahları olduğu halde) Allah’a karşı gelmekten sakınanları kurtarırız. Zalimleri ise diz üstü çökmüş halde cehennemde bırakırız.
a73. Ayetlerimiz kendilerine apaçık bir şekilde okunduğu zaman inkârcılar inananlara: “(Bu) iki topluluktan konum olarak hangisi daha üstün ve güçlü hangisi daha seçkindir?” dediler. Bkz. 6/53 26/111 46/11
a74. Onlardan önce serveti ve görüntüsü daha güzel nice nesilleri helâk ettik.
a75. De ki: “Kim sapıklık içinde ise Rahman (olan Allah) ona istenildiği kadar süre versin (ne çıkar). Nihayet kendilerine vaad olunan azabı ya da kıyameti gördüklerinde kimin yeri daha kötüymüş kimin taraftarları daha zayıfmış görecekler/bilecekler!”
a76. Allah doğruya erenlerin hidayetini (iman gücünü) artırır. Kalıcı olan yararlı işler Rabbinin yanında hem mükâfat bakımından hem de varılacak yer bakımından daha hayırlıdır.
a77. (Ey Resul!) Şu ayetlerimizi inkâr eden ve: “Bana kesinlikle mal ve evlat verilecek” diyen adamı hiç düşündün mü?
a78. Yoksa o beşerî algı ve tasavvurların ulaşamayacağı bir görüş alanına mı girdi? Yahut sınırsız rahmet sahibi (olan Allah) ile bir sözleşme mi yaptı?
a79. Hayır (hiç de onun dediği gibi değil) onun (bu) söylediğini kaydedeceğiz ve (ayetlerimizle alay ettiği için) onun (ahirette çekeceği) azabın süresini uzattıkça uzatacağız.
a80. O söylediği (mal ve evlat gibi) şeyleri hep elinden alacağız ve o bize tek başına (malsız ve evlatsız olarak) gelecek.
a81. Onlar kendileri için bir şeref kuvvet ve statü (kaynağı) olsunlar diye Allah’tan başkalarını da ilâhlar edindiler. Bkz. 3/28 4/139 5/51 57 9/23 19/81 29/25 58/22 60/1
a82. Hayır; (o yalancı ilahlar) onların tapınışlarını inkâr edecekler ve onlara azılı düşman kesilecekler.
a83. Görmüyor musun ki biz inkârcılara (kötü niyet ve eylemlerinden dolayı) şeytanları musallat ediyoruz (onlar da günaha ve azgınlığa teşvik ederek) onları oynatıp duruyorlar.
a84. (Ey Resul!) Şu hâlde onların azaba uğramalarını istemekte acele etme! Biz onların günlerini aksatmadan sayıyoruz.
a85. O gün kötülükten sakınanları seçkin konuklara yaraşır bir saygınlıkla Rahman’ın huzurunda bir araya getireceğiz.
a86. Suçluları da susuz olarak cehenneme süreceğiz.
a87. Rahman’ın huzurunda söz almış olanlar dışında hiç kimse şefaat edemeyecek. Bkz. 2/123 255 10/3 20/109 Ayrıca şefaat konusunda Sebe 34/23. ayetinin dipnotuna bakabilirsiniz.
a88. (Onlar:) “Rahman (olan Allah) bir çocuk edindi” dediler.
a89. Andolsun ki (bunu söylemekle) siz gerçekten çok çirkin bir iddia ortaya atmış oldunuz.
a90#91. Rahman’a çocuk isnat etmelerinden ötürü neredeyse gökler yarılacak yer çatlayacak ve dağlar yıkılıp göçüverecekti.

a92. Oysa çocuk edinmek Rahman’ın şanına yakışmaz.
a93. Göklerde ve yerde olan herkes Rahman (olan Allah’ın) huzuruna birer kul olarak gelecektir.
a94. Andolsun ki O bunların hepsini bilgisiyle kuşatmış sayılarını tespit etmiştir. Bkz. 10/68
a95. Onların hepsi kıyamet günü O’na tek başına gelecektir.
a96.   İnanıp faydalı işler yapanlar için Rahman (olan Allah kalplerde) bir sevgi yaratarak (onları herkese) sevdirecektir.
a97.  (Ey Resul!) Biz Allah’a karşı gelmekten sakınanları Kur’an ile müjdeleyesin inat eden bir topluluğu da uyarasın diye onu senin dilinle (Arapça indirip) kolaylaştırdık. Bkz. 54/17 22 32 40
a98. Biz bu inatçılardan önce nice kuşakları yok ettik. Şimdi onların hiçbirini ortalıkta görüyor ya da onlardan gelen en küçük bir ses duyuyor musun?
,
a1.  Tâ Hâ.
a2#3. Biz sana bu Kur’an’ı sıkıntıya düşesin diye indirmedik. Yalnızca (Allah’a karşı gelmekten) sakınanlara bir öğüt bir uyarı olsun diye (indirdik).

a4. (Bu Kur’an) yeri ve yüksek gökleri yaratan (Allah) tarafından peyderpey indirilmiştir.
a5. Rahman (olan Allah) Arş’a istiva etti: yarattığı her şeyin kanununu koymuş ve onlar üzerinde egemenlik tahtına kurulmuştur.
Bkz. 7/54 ve dipnotu 13/2 32/4
a6. Göklerde yerde bu ikisi arasında ve toprağın altında olanların tümü O’nundur.
a7. Sen sözü açığa vursan da gizlesen de Allah için birdir. Çünkü O gizliyi de bilir ondan daha gizli olanı da.
Bkz. 14/38 25/6
a8.  Allah O’dur ki O’ndan başka ilah yoktur. En güzel isimler/sıfatlar O’nundur.
a9#10. (Ey Resul!) Musa’nın haberi (kıssası) sana ulaştı mı? Hani o (Sina’da) bir ateş görmüştü de ailesine: “Siz burada kalın ben bir ateş gördüm. Ya oradan size bir kor getiririm ya da ateşin yakınlarında bize yol gösterecek birini bulurum” demişti.
Bkz. 27/7 28/29

a11#12. Musa ateşin yanına varınca ona (şöyle) seslenildi: “Ey Musa! Benim ben! Senin Rabbin. Hemen ayakkabılarını çıkar. Çünkü sen mukaddes vadi Tuvâ’dasın.”
Bkz. 14/38 25/6 27/7-13
a13. “Ben seni (resul olarak) seçtim. Şimdi (sana) vahyolunacak şeyleri dinle!” 
Bkz. 7/144

a14. “Şüphesiz ki ben Allah’ım. Ben’den başka ilah yoktur. O halde sadece bana kulluk/ibadet et ve vahyin (öğüdümün) duyurulması/anlaşılması için salatı ikame et/gerekli desteği ver!”
a15. “Herkes işlediğinin karşılığını görsün diye kıyamet mutlaka gelecektir. Neredeyse onu gizleyecek ve geleceğinden hiç söz etmeyecektim (ki herkes her an ahirete hazır olsun).”
a16. “Onun geleceğine inanmayıp sadece kendi arzularının tutkularının peşine düşen kimse seni bu gerçeğe inanmaktan alıkoymasın! Yoksa kendine yazık etmiş olursun!”
a17. “Şu sağ elindeki nedir ey Musa?”
a18. (Musa) dedi ki: “O benim değneğimdir. Ona dayanırım onunla koyunlarıma yaprak silkelerim. Onunla başka işlerimi de görürüm.”
a19. Allah “Onu yere at ey Musa!” dedi.
a20. Musa da onu attı. O bir anda koşan bir yılan oluverdi.
a21. Allah şöyle buyurdu: “Tut onu! Korkma! Biz onu yine eski durumuna döndüreceğiz.”
a22. “Elini koynuna sok bir başka mucize olarak lekesiz bembeyaz çıksın.”
Bkz. 28/32
a23. “Böylece sana en büyük mucizelerimizden birini göstermek istiyoruz.”
a24. “Firavuna git çünkü o azmıştır.”
a25. Musa dedi ki: “Ey Rabbim! Gönlüme ferahlık ver.
a26. İşimi bana kolaylaştır.
a27. Dilimin bağını (düğümünü) çöz (dilimdeki anlatım zorluğunu gider)!.
a28. (Böylelikle) sözümü iyi anlasınlar.”
a29#30. Bana ailemden kardeşim Harun’u yardımcı yap.

a31. Beni onunla destekle/güçlendir.
a32. Onu görevimde bana ortak et.
a33. Böylece Senin yüceler yücesi adını (insanların katında) daha yükseklere çıkarmak için çalışalım.
a34. Ve Seni(n dinini) çokça anlatalım
a35. Şüphe yok ki sen bizi hakkıyla görmektesin (ne yaptığımızı bilensin).”
a36. Allah şöyle buyurdu: “İstediğin sana verildi ey Musa!
a37. Andolsun ki biz sana bir kere daha (şöyle) iyilikte bulunmuştuk:
a38. “Hani bir vakit (sen doğduğunda) annene ilham edilmesi gereken şeyleri ilham etmiştik.
a39. (Annene ilham etmiştik ki:) Onu (henüz bebek olan Musa’yı) sandığın içine koy ve nehre (Nil’e) bırak ki nehir onu kıyıya atsın da kendisini hem bana düşman hem de ona düşman olan birisi (Firavun) alsın. Seni de ey Musa sevilesin ve gözetimimizde yetiştirilesin diye sempatik kılmıştım.” Bkz. 28/7
a40.  “Hani kız kardeşin (Firavun ailesine) gidip de onlara: “Ona bakabilecek birini size göstereyim mi?’ demişti. Böylece seni yeniden annene kavuşturmuştuk ki onun yüzü gülsün ve (artık o) üzülmesin. Ve (büyüyüp belli bir yaşa vardığın zaman) birini (kazaen) öldürmüştün. Fakat biz seni (bu yüzden içine gömüldüğün) tasadan kurtarmış ve seni çeşitli imtihanlardan geçirmiştik. (Bu olaydan) sonra yıllarca Medyen halkı arasında yaşadın ve sonunda (peygamber olman için) takdir edilmiş bir zamanda (Tur’a) geldin ey Musa. Bkz. 28/15-16
a41.  Ben seni kendim için seçip yetiştirdim.
a42. (Şimdi) sen ve kardeşin artık benim ayetlerimle/mucizelerimle yola çıkın ve sakın beni (ve dinimi) anlatmakta gevşeklik göstermeyin!
a43#44. Firavuna gidin. Çünkü o azmıştır. Onunla yumuşak bir dille konuşun ki o zaman belki öğüt alır yahut ürperir.”

a45.  Musa ve Harun şöyle dediler: “Ey Rabbimiz! Şüphesiz biz onun bize kötülük etmesinden yahut iyice azmasından korkuyoruz!”
a46.  (Allah) şöyle buyurdu: “Korkmayın! Çünkü (ben her şeyi) işiterek ve görerek sizin yanınızda olacağım.
a47. Hemen ona gidiniz ve deyiniz ki: “Biz Rabbinin sana gönderdiği elçileriz. İsrailoğullarının bizimle birlikte Mısır’dan ayrılmalarına izin ver! Onlara işkence etme! Sana Rabbinden doğru söylediğimizi kanıtlayacak mucizeler ile geldik. Nihai kurtuluş ve esenlik (yalnızca O’nun gösterdiği) yolu izleyen kimselerin olacaktır.
a48.  Bize gelen vahye göre Allah’ın ayetlerini yalanlayarak gerçeğe sırt çevirenler azaba uğrayacaklardır.”
a49.  (Allah’tan aldıkları direktifi aktardıklarında Firavun onlara) dedi ki: “Sizin Rabbiniz kim ey Musa?”
a50.  (Musa:) “Bizim Rabbimiz her varlığı (kendi yaratılışındaki amaç ve hikmete) uygun niteliklerle donatarak yaratan sonra da bu varlıkları nitelikleri doğrultusunda yönlendiren Allah’tır” dedi.
a51.  (Firavun:) “Öyle ise önceki toplumların hali ne olacak (anlattıklarınıza göre onlar cehenneme mi gidecek)?” dedi.
a52. Musa şöyle dedi: “Onlara ilişkin bilgi Rabbimin katındaki kitapta yazılıdır. Benim Rabbim ne yanılır ne de unutur.”
a53.  “Sizin için yeryüzünü bir beşik yapan onun üzerinde yollar açan gökten su (yağmur) indiren O’dur.” (Allah buyurdu ki:) “Biz o su ile (topraktan) türlü türlü bitkiler çıkarmaktayız.”
a54. “(Bu bitkilerden) hem yiyiniz hem de hayvanlarınızı otlatınız. Gerçekten akıl sahiplerinin bu olaylardan alacakları pek çok dersler vardır.”
a55.  “(Ey insanlar!) Sizi topraktan yarattık (ölümünüzle) sizi oraya döndüreceğiz ve sizi bir kere daha oradan çıkaracağız.”
a56.  Andolsun ki biz ona (Firavuna) bütün mucizelerimizi gösterdik de o bunları yalanladı ve reddetti.
a57. (Firavun Musa’ya şöyle) dedi: “Ey Musa! Sihrinle bizi yerimizden çıkarmak için mi geldin?
a58. O halde biz de mutlaka sana karşı onun gibi bir sihir yapacağız. Bunun için seninle bizim aramızda; uygun bir yerde senin de bizim de caymayacağımız bir buluşma vakti belirle.”
a59. Musa: “Buluşma zamanı (ülkenin ulusal) bayram günü ve insanların toplanacağı kuşluk vakti olsun” dedi.
a60. Derken Firavun dönüp gitti hileli düzenini (yürütecek büyücüleri) bir araya topladı sonra geldi.
Bkz. 7/112 10/79
a61. Musa (karşısındaki sihirbazları uyarmak için) onlara şöyle dedi: “(Sırf Firavun’un gönlü olsun diye sihir yaparsanız) yazıklar olsun size! Allah’a karşı yalan uydurmayın yoksa sizi azap ile yok eder. Allah’a karşı yalan uyduran perişan olur.”
a62. Bunun üzerine büyücüler aralarında gizlice fısıldaşarak durumlarını tartıştılar.
a63. Ve (Musa ve Harun’u göstererek) dediler ki: “Bu iki adam büyücüdür sizleri büyüleyerek yurdunuzdan çıkarmak sizin örnek yaşam tarzınızı ortadan kaldırmak istiyorlar.
a64. Öyleyse hünerlerinizi bir araya getirin sonra gruplar halinde buluşma yerine gelin. Bugün üstün gelen kazanmıştır.”
a65. (Büyücüler) Musa’ya: “Ey Musa! (Önce) sen mi atacaksın (değneğini) yoksa ilk atan biz mi olalım?” dediler.
a66. Musa: “Yok (önce) siz atın!” dedi. Bir de ne görsün onların ipleri ve değnekleri yaptıkları sihirden dolayı kendisine gerçekten yürüyorlarmış gibi geldi.
a67.  Musa’nın içine bir korku düştü.
a68. (Bunun üzerine Musa’ya) “Korkma! Üstün gelecek olan kesinlikle sensin” dedik.
a69.   “Sağ elindekini (değneğini) at ki onların yaptıklarını silip süpürsün. Şüphesiz yaptıkları bir sihirbaz hilesidir (gözbağcılığıdır). Sihirbaz ise nereye varırsa varsın hiçbir yerde iflah olmaz (gerçek başarıya ulaşamaz).”
a70.  (Yere atılan Musa’nın değneği sihirbazların ipleriyle değneklerini silip süpürünce) sihirbazlar hemen secdeye kapandılar ve: “Harun’un ve Musa’nın Rabbine iman ettik” dediler.
a71.  Firavun: “Ben size izin vermeden ona inandınız ha! O size büyücülüğü öğreten elebaşınızdır. Andolsun ki bana karşı gelip döneklik yapmanız yüzünden işlerinizi/yetkilerinizi ellerinizden alacağım özgürlüğünüzü kısıtlayıp sizi tutuklayacağım ve (sonra da) hurma dallarına asacağım. Hangimizin azabının daha şiddetli ve kalıcı olduğunu öğreneceksiniz” dedi.
Bkz. 7/124 ve dipnotu 26/49
a72. (Sihirbazlar:) “Biz seni bize gelen apaçık delillere ve bizi yaratana asla tercih etmeyeceğiz. Artık sen vereceğin hükmü ver. Sen ancak bu dünya hayatında hüküm verirsin.”
a73. “Biz Rabbimize inandık. O bize zorla yaptırdığın sihirlerden dolayı işlediğimiz günahlarımızı ve hatalarımızı bağışlayacaktır. Allah’ın ödülü herkesinkinden daha üstün ve daha kalıcıdır” dediler.
a74. Şüphesiz her kim (hesap gününde) Rabbine suçlu olarak varırsa kesinlikle ona cehennem vardır. Orada ne ölür ne de yaşar.
Bkz. 4/56 25/14 87/12-13
a75. Kim(ler) de O’na (Rabbine) iyi işler yapmış erdemli bir mü’min olarak gelirse; işte onlar için yüksek dereceler vardır.
a76.  İçlerinde ebedi kalacakları altından ırmaklar akan Adn cennetleri de (iyi işler yaparak Allah’ın huzuruna gelenlerindir). İşte bu günahlardan arınmış olanların mükâfatıdır.
Bkz. 26/52 44/23
a77.  Andolsun ki; Musa’ya şöyle vahyettik: “Kullarımı geceleyin yürüt. Denizde onlara kuru bir yol aç. (Düşmanların yetişmesinden) korkma (ve boğulmaktan da) endişe etme!” Bkz. 26/52 44/23
a78. Bunun üzerine Firavun askerleriyle birlikte onların peşine düştü de deniz onları görülmedik bir şekilde kucaklayıp yuttu. Bkz. 2/50 40/84-85 43/55-56
a79. Firavun halkını saptırdı onların doğru yolu bulmasına engel oldu.
a80. Ey İsrailoğulları! Sizi düşmanınızdan kurtardık. Tur Dağı’nın sağ yanında sizden söz almıştık. Size gökten kudret helvası ile bıldırcın indirmiştik. Bkz. 2/57 7/160
a81.  Size verdiğimiz rızıkların en temizlerinden yiyiniz ve bu hususta taşkınlık (israf ve nankörlük) etmeyiniz! Yoksa gazabıma uğrarsınız. Her kim ki gazabıma uğrarsa o kimse gerçekten kendini bütünüyle yıkıma sürüklemiştir!
a82. Şüphe yok ki ben tevbe edip inanan ve faydalı işler yapan sonra da doğru yol üzere (hayatına) devam eden kimse için son derece affediciyim.
a83. (Ve Allah Musa’ya:) “Seni alelacele (Tür dağında Tevrat’ı almak için yola çıktığında) kavminden öne geçiren nedir?” diye sordu.
a84.  Musa şöyle cevap verdi: “İşte onlar hemen arkamdalar. Rabbim! Senin rızanı kazanmak için acele ettim.”
a85.  Allah buyurdu ki: “Sen öyle biliyorsun ama onlar senin izinde değiller. Zira biz senin ayrılmandan sonra halkını sınadık ve Samiri onları yoldan çıkardı.” Bkz. 2/51 7/150
a86. Bunun üzerine Musa kavminin yanına öfkeli ve üzgün olarak döndü. Onlara dedi ki: “Ey kavmim! Rabbiniz size (Tevhid inancından sapmadığınız müddetçe size her türli nimeti bahşedeceğine dair) güzel bir vaatte bulunmadı mı? Size (verilen) söz (ya da süre) pek uzun mu geldi? Yoksa Rabbinizden üzerinize kaçınılmaz bir gazabın inmesini mi istediniz ki bana verdiğiniz sözden caydınız?”
a87. Dediler ki: “Sana verdiğimiz sözden kendi isteğimizle caymadık. Fakat biz o halkın (Mısırlıların) mücevheratından yüklü miktarlarda takınmıştık. İşte onları (eritmek için) ateşe attık. (Aynı şekilde) Samiri de kendi mücevherlerini attı.”
a88. Samiri o erimiş altınlardan böğüren bir buzağı heykeli yaparak İsrailoğullarının önlerine çıkardı. Onlar da birbirlerine: “İşte sizin ve Musa’nın ilahı budur fakat Musa (Rabbinin burada olduğunu) unuttu” dediler.
Bkz.2/51 54 92 4/153 7/148-155
a89. Peki onlar o buzağı heykelinin kendilerine cevap veremediğini ne zarar ve ne de fayda sağlayamadığını görmediler mi?
a90.  Andolsun ki Harun da onlara önceden: “Ey milletim! Siz bu buzağı ile sınanıyorsunuz. Sizin gerçek Rabbiniz çok merhametli olan Allah’tır. Bana uyun emrime itaat edin (sakın Samiri’ye uyarak buzağıya tapmayın)” demişti.
a91. Onlar da (Harun’un uyarılarına hiç kulak asmadan): “Musa bize dönünceye kadar buzağıya tapmaya devam edeceğiz” demişlerdi.
a92. (Ve Musa Tur Dağından döndüğünde kardeşine:) “Ey Harun! Bunların yoldan çıktığını gördüğün halde (bunları engellemek konusunda) seni tutan ne oldu?
a93. Niye bana uymadın emrime baş mı kaldırdın?” dedi (ve saçından sakalından tutup çekmeye başladı).
a94. (Harun:) “Ey anamın oğlu! Saçımı sakalımı çekme! Doğrusu ben senin: ‘İsrailoğullarının arasını açtın sözüme uymadın’ diyeceğinden korktum” dedi.
a95. (Musa bu defa Samiri’ye dönerek) “Ey Samiri! Senin bu yaptığın nedir?” dedi.
a96. (Samiri) dedi ki: “Ben onların görmediklerini gördüm. Bana gelen ilahi elçinin (Cebrail’in) ayak izlerinden avucumu doldurarak onu erimiş altın külçesinin bulunduğu potaya attım. Böyle yapmamın iyi olacağı içime doğdu.”
a97. Musa: “Çekil git! Artık sen hayatın boyunca (hastalanıp) ‘bana dokunmayın benden uzak durun!’ diyeceksin yalnız yaşamaya mahkûm olacaksın. Ayrıca senin asla kurtulamayacağın bir ceza günü var. Şimdi tapınıp durduğun tanrına bak! Biz onu yakacağız sonra da ufalayıp denize savuracağız” dedi.
a98. Sizin ilâhınız ancak kendisinden başka hiçbir ilâh bulunmayan Allah’tır. O ilmiyle her şeyi kuşatmıştır.
a99. (Ey Resul!) Sana geçmişin haberlerinden bir kısmını böylece anlatıyoruz. Şüphe yok ki sana katımızdan öğüt (ve uyarılarla dolu olan Kur’an’ı) verdik.
a100. Kim bundan yüz çevirirse hiç şüphesiz kıyamet günü o ağır bir günah yüklenerek gelecektir.
a101. Onlar o yükün altında (azabı içinde) ebedi olarak kalacaklardır. Kıyamet günü bu yük onlar için ne ağır bir yük olacak!
a102. (İkinci kez) Sur’a üflendiği (ve yeniden diriliş gerçekleştiği) o gün günahkârları korkudan ağarmış gözlerle bir araya toplayacağız.
a103. Kendi aralarında: “Siz (dünyada) on (gün) den fazla kalmadınız (değil mi)?” diye gizli gizli fısıldaşacaklar. Bkz. 23/113 30/55 79/46
a104. Aralarındaki konuşmaları biz herkesten daha iyi biliriz. O vakit içlerinden en aklı başında olanları ise: “Siz sadece bir gün kaldınız” diyecekler. Bkz. 10/45 23/112-114
a105. (Ey Resul!) Sana dağların durumunu soruyorlar. De ki: “Rabbim onları (kıyamet günü) toz edip savuracak. Bkz. 18/47 101/5
a106. Yerlerini dümdüz ve çırılçıplak bir alana dönüştürecek.
a107. Orada ne bir iniş ne de bir yokuş görebileceksin.
a108. O gün (herkes) kendisinden kaçış imkânı olmayan bir davetçinin peşinden gider ve tüm sesler o sınırsız rahmet sahibinin huzurunda (hüküm vermesi için) kısılacaktır. Öyle ki (soluk alışveriş seslerinin birbirine karıştığı) boğuk bir uğultudan başka bir şey duymayacaksın! Bkz. 11/105 19/38 42/7 54/8 78/38
a109. O gün Rahman’ın izin verdiği ve sözünden hoşnut olduğu kimse(ler)den başkasına şefaat fayda vermez. Bkz.2/123 255 6/51 70 10/3 21/28 34/23 ve dipnotu 53/26
a110. (Allah) onların önlerindeki (gelecekleri)ni ve arkalarındaki (geçmişleri)ni bilir. Onların (sınırlı) bilgisi O’nu(n bilgisini) asla kavrayamaz.
a111. (O gün) bütün yüzler diri ve hayatın ve hâkimiyetin tam sahibi olan Allah’a boyun eğecektir. Zulüm yüklenerek gelen gerçekten perişan olacaktır.
a112. Kim de inanmış olarak faydalı eylemlerde bulunursa böyle birinin haksızlığa uğramaktan ya da (hak ettiğini) alamamaktan korkmasına hiçbir sebep yoktur.
a113. İşte böylece biz onu (insanlar anlasın diye) Arapça bir Kur’an olarak indirdik ve Allah’a karşı gelmekten sakınsınlar ve kendilerine bir ibret ve uyanış olsun diye onda uyarı ve tehditlerimizi farklı üsluplarla anlattık.
a114. Gerçek hükümdar olan Allah yücedir. (Ey Resul!) Kur’an’ın sana vahyi tamamlanmadan hüküm vermekte acele etme! “Rabbim ilmimi (bilgimi) artır” de!
a115. Biz vaktiyle Âdem’e (o yasak ağacın meyvesinden) yememesini tembih ettik. Fakat (o bu tembihimizi) unuttu. (Biz) onda güçlü irade bulamadık (bir isyan kastı ve emrimizde sebat da bulmadık).
a116. Hani biz meleklere: “Âdem’e secde edin (onun önünde hürmetle eğilin)” demiştik İblis’in dışında (hepsi) yere kapanmış o ise yüz çevirmişti. Bkz. 2/34 7/12 17/61 18/50 38/76
a117#118#119. Biz de Âdem’e şöyle demiştik: “Ey Âdem! Şüphesiz bu (İblis) sen ve eşin için bir düşmandır. Sakın sizi cennetten çıkarmasın sonra (dünya hayatına dönerek) mutsuz olursun. Çünkü burada (cennette) senin için aç kalmak çıplak kalmak yoktur. Ve sen burada susamazsın güneşin harareti de dokunmaz sana.

a120. Nihayet şeytan ona vesvese verip şöyle demişti: “Ey Âdem! Sana (yediğin takdirde ölmeyeceğin ve devamlı surette cennette kalacağın) ebedîlik ağacını ve yok olmayan bir saltanatı göstereyim mi?” Bkz. 7/20-21
a121. Bunun üzerine ikisi de o ağacın meyvesinden yediler. Meyveyi tadar tatmaz (avret yerleri ortaya çıkınca) çıplaklıklarının farkına vardılar. Bunun üzerine cennetteki ağaçların yaprakları ile örtünmeye koyuldular. (Böylece) Âdem (yanılarak da olsa) Rabbine karşı geldi ve şaşırıp kaldı.
a122. Sonra (hatasını anlayıp yalvarmaya başladı) Rabbi onu seçkin kıldı (arıtıp temizledi) de tevbesini kabul buyurdu ve ona doğru yolu gösterdi.
a123. (Bu arada Allah) şöyle buyurdu: “(Şeytan ve siz) birbirinize düşman olarak hepiniz oradan inin (yeryüzüne göç edin!). Bununla beraber tarafımdan size bir yol gösterici (peygamber/kitap) geldiğinde kim benim yol göstericime uyarsa artık o ne sapar ne de sıkıntı çeker.” Bkz. 2/34 7/24 ve dipnotu
a124. “Kim de benim zikrimden (öğüdümden) yüz çevirirse artık onun için sıkıntılı bir geçim vardır ve biz onu kıyamet günü kör olarak diriltiriz.” Bkz. 17/72
a125. O da şöyle der: “Rabbim! Dünyada gören bir kimse olduğum hâlde niçin beni kör olarak yarattın?” Bkz. 17/97
a126. (Allah da:) “Evet öyle. Ayetlerimiz sana gelmişti de sen onları unutmuştun ve bugün de sen unutuldun!” buyurur.
a127. İşte biz haddi aşan ve Rabbinin ayetlerine inanmayanları böyle cezalandırırız. Ve böylelerinin ahirette çekeceği azap gerçekten de (azapların) en zorlusu ve en kalıcısı olacaktır.
a128. Kendilerinden önceki nesillerden nicelerini helak etmiş olmamız onları doğruya yöneltmedi mi? (Oysa bugün kendileri) onlardan kalan tarihi kalıntılar üzerinede gezinip duruyorlar. Şüphesiz bunda aklıselim sahipleri için ibretler vardır.
a129. Eğer Rabbinin daha önce verilmiş bir hükmü ve belirlenmiş bir vadesi olmasaydı (onların) yok edilmeleri kaçınılmaz olurdu.
a130. (Ey Resul!) O hâlde onların söylediklerine sabret ve güneşin doğuşundan ve batışından önce Rabbini övgüyle tespih et. Gece vakitlerinde ve gündüzün uçlarında da tespih et ki ilahi hoşnutluğa esenliğe eresin.
a131. O inkârcılardan kendilerini denemek için dünya hayatının (makam para ve çoluk çocuk gibi) süsleriyle yararlandırdığımız kimselere gözlerini dikme! Rabbinin nimeti çok daha yararlı ve çok daha kalıcıdır.
a132. Ailene/ümmetine namazı/duayı özendir ve kendin de ona devam et. Senden rızık istemiyoruz. Sana biz rızık veriyoruz. Güzel sonuç Allah’a karşı sorumluluk bilinciyle yaşayan kimselerin olacaktır.
a133. (İnkâr edenler:) “(Muhammed) Rabbinden bize bir mucize getirmeli değil miydi?” dediler. İyi de daha önceki kitapların içeriğinde (bu ilahi mesajın doğruluğunu gösteren) deliller kendilerine ulaşmadı mı?
a134. Eğer biz onları elçi (gönderme)den önce bir azap ile helâk etseydik (o zaman da:) “Ey Rabbimiz! Keşke bize bir Resul gönderseydin de (böyle) alçalıp rezil olmadan önce ayetlerine uysaydık” diyeceklerdi.
a135. De ki: “Herkes beklemektedir; siz de bekleyin bakalım. Yakında doğru yolu seçenlerin kimler olduğunu ve (bu tercih sonucunda Allah’ın) kimleri doğru yola yönelttiğini öğreneceksiniz!”
,
a1. İnsanlar için hesap görme vakti yaklaştığı halde onlar hâlâ gaflet içinde gerçeğe yüz çeviriyorlar.
a2. Rablerinden kendilerine ne zaman yeni bir öğüt (ve ihtar) gelse onlar bunu alaya alarak dinlerler.
a3. Zulme sapanlar kalpleri gaflette ve oyalanmada olduğu halde (aralarında) gizlice şöyle fısıldaşırlar: “Bu (Muhammed) sadece sizin gibi bir insan değil mi? Öyleyse göz göre göre büyüye mi kapılıyorsunuz?” Bkz. 17/47 41/26
a4. (Resul onlara) dedi ki: “Rabbim gökte ve yerde konuşulan her sözü bilir. O (her şeyi) hakkıyla işitendir (her şeyi) hakkıyla bilendir.”
a5. Onlar dediler ki: “Hayır Muhammed’in söyledikleri karmakarışık düşlerdir bu sözler onun uydurmasıdır. Hayır o bir şairdir. Öyle değilse bize daha önceki resullerin gösterdiklerine benzer bir mucize göstersin.”
a6. (Ey Resul!) Onlardan önce (yaptıkları yüzünden) helâk ettiğimiz hiçbir memleket halkı iman etmedi de şimdi bunlar mı iman edecek?
a7. Biz senden önce de kendilerine vahyettiğimiz birtakım adamları/erkekleri resul olarak gönderdik. Eğer bilmiyorsanız bilenlere sorun! Bkz. 12/109 16/43 ve dipnotu.
a8. Biz onları yemek yemeyen cesetler olarak yaratmadık. Onlar (dünyada) ebedi kalıcı da (ölümsüz de) değillerdi.
a9. Sonra onlara verdiğimiz sözü yerine getirdik. Hem kendilerini hem de dilediğimiz kimseleri kurtardık. (Hakka karşı direnmede) haddi aşanları ise helâk ettik.
a10. Andolsun ki biz içinde (ihtiyaç duyduğunuz ilahi öğretileri barındıran) size şeref ve itibar kazandıran bir kitap indirdik. Hâlâ aklınızı kullan(arak ondan yararlan)mayacak mısınız?
a11. Biz zulmeden nice toplumları/medeniyetleri (yaptıkları yüzünden) kırıp geçirdik ve onlardan sonra da başka toplumlar meydana getirdik.
a12. Onlar azabımızın gelip çattığını fark ettiklerinde oralardan uzaklaşıp kaçıyorlardı.
a13. (Onlara:) “Kaçmayın o içinde şımartıldığınız bolluğa ve yurtlarınıza dönün. Çünkü siz sorguya çekileceksiniz” (denildi).
a14. (Kurtulamayacaklarını anlayınca onlar da:) “Yazıklar olsun bize! Biz gerçekten kendimize zulmetmişiz” dediler.
a15. Onların bu feryatları biz onları biçilmiş ekin sönmüş bir ateş (kül) haline getirinceye kadar devam etti.
a16. Biz göğü yeri ve ikisi arasındaki varlıkları bir oyun ve eğlence olsun diye yaratmadık. Bkz. 38/27 44/38
a17. Eğer bir eğlence edinmek isteseydik onu kendi katımızda edinirdik. Ne var ki biz bunu yapmadık. Bkz. 30/8 38/27 44/39
a18.  Hayır Biz Hakkı batılın üzerine fırlatırız da onu paramparça eder (Hak-batıl mücadelesinde batılın işi biter); bir de bakarsın ki batıl yok oluvermiştir. (Allah’a) yakıştırdığınız sıfatlardan dolayı yazıklar olsun size (ey müşrikler)!
a19.  Göklerde ve yerde kim varsa O’na aittir. Ve O’nun katındakiler O’na ibadet etmekten (O’nun verdiği vazifeyi icra etmekten) ne büyüklüğe kapılırlar ne de yorulurlar.
a20. Hiç ara vermeksizin gece gündüz O’nu tesbih ederler (O’nun verdiği vazifeyi icra ederler).
a21. Yoksa onlar yerden birtakım ilahlar edindiler de onlar mı (ölüleri) diriltecek?
a22. Eğer göklerde ve yerde Allah’tan başka ilâhlar olsaydı kesinlikle göklerin ve yerin düzeni bozulurdu. İşte bunun içindir ki O mutlak hükümranlık tahtının Efendisi O sınırsız yücelik ve kudret sahibi olan Allah onların niteleme ve tasvir yoluyla kendisine yakıştırdığı her şeyden uzaktır her şeyden yücedir. Bkz.23/91
a23.  (Allah) yaptıklarından sorumlu tutulmaz (O’na kimse hesap soramaz) oysa onlar (yaptıkları yüzünden) sorguya çekilirler. Bkz. 15/92 23/88
a24. (Bu gerçeğe rağmen) onlar yine de düzmece tanrılar mı ediniyorlar? Onlara de ki: “Bu konudaki delilinizi ortaya koyun! Bu kitap gerek benimle birlikteki inananlara yönelik direktifleri ve gerekse benden önceki resullere ilişkin bilgileri içeriyor.” Hayır onların çoğu gerçeğin ne olduğunu bilmeksizin ona sırt çeviriyorlar.
a25.  Senden önce hiçbir resul göndermedik ki ona: “Şüphesiz benden başka hiçbir ilâh yoktur. Öyleyse bana kulluk edin!” diye vahyetmiş olmayalım. Bkz. 16/36 43/45
a26.  (Onlar ise:) “Rahman (olan Allah) evlat edindi” dediler. Hâşâ O bundan uzaktır. Onların evlat dedikleri Allah’ın şerefli kullarıdır.
a27.  Onlar O’ndan önce (Allah kendilerine konuşma hakkı vermeden) söz söylemezler ve hep O’nun emriyle iş görürler.
a28.  Allah onların yaptıklarını da yapacaklarını da bilir. Onlar O’nun razı olduğu kimselerden başkasına şefaat etmezler ve hepsi O’na olan saygılarından titrerler. Bkz. 2/123 2/254 2/255 6/51 6/70 10/3 20/109 34/23 ve dipnotu 53/26
a29. İçlerinden her kim “Allah’tan başka ben de şüphesiz bir ilahım” derse böylesini cehennemle cezalandırırız. İşte biz zalimleri böyle cezalandırırız.
a30.  İnkârcılar göklerin ve yerin (başlangıçta bir madde halinde) tek bir bütün olduğunu ve bizim sonradan onu (büyük bir patlama ile) ikiye ayırdığımızı ve yaşayan her şeyi sudan yarattığımızı görmüyorlar mı? Hala inanmayacaklar mı?
a31. Onları sarsmasın diye yeryüzüne dağları yerleştirdik. Yolu bulmaları için onda geniş vadiler açtık. Bkz. 16/15 41/11 79/32
a32. Gökyüzünü de korunmuş bir tavan yaptık. Onlar ise oradaki (Allah’ın kudretini gösteren) delillerden yüz çeviriyorlar. Bkz. 12/105 50/6 51/47 91/5
a33. O geceyi gündüzü güneşi ve ayı yaratandır. (Onların) her biri bir yörüngede yüzmektedir.
a34. (Ey Resul!) Biz senden önce de hiçbir insana ölümsüzlük vermedik. Sen ölürsün de (senin ölümünü heyecanla bekleyen) o inkârcılar ebedi mi kalacaklar?
a35. Her nefis ölümü tadacaktır. Ne var ki (hayatın) iyi ve kötü tezahürleriyle karşı karşıya getirerek sizi deniyoruz ve (sonunda) bize döndürüleceksiniz. Bkz. 2/214 3/185 dipnot 29/57
a36. İnkâr edenler seni gördükleri zaman ancak alaya alırlar: “Bu mudur ilahlarınızı diline dolayan?” derler. İşte Rahman (olan Allah)’ın kitabını inkâr edenler de onlardır.
a37. İnsan çok aceleci (tez canlı) yaratılmıştır. Size yakında mesajlarımı(n işaret ettiği azap gerçeğini) göstereceğim. Şimdi benden (azabın) acele gelmesini istemeyin!
a38. Bir de: “Eğer doğru sözlü kimselerseniz bu tehdit ne zaman gerçekleşecek?” diyorlar.
a39. İnkârcılar yüzlerinden ve sırtlarından ateşi savamayacakları kimseden de bir yardım bulamayacakları o günü keşke bilselerdi (de bu yaptıklarından vazgeçselerdi)!
Bkz. 7/41 29/55 39/16
a40. Doğrusu o (son saat) ansızın gelip çatacak ve onları şaşırtacaktır. Artık onu geri çevirmeye güçleri yetmeyecek ve onlara mühlet de verilmeyecektir.
a41.  (Ey Resul!) Andolsun ki senden önce de birçok resullerle alay edildi de içlerinden alay edenleri o alaya aldıkları şey kuşatıverdi.
a42. De ki: “Gece ve gündüz sizi Rahman’dan (bütün yaratılmış âlemin tek ve biricik koruyucusu olan Allah’ın azabından) kim koruyabilir?” Buna rağmen onlar yine de Rablerinin zikrinden (Kur’an’dan) yüz çeviriyorlar.
a43. Yoksa onların kendilerini (azabımızdan) koruyacak bizim dışımızda başka ilahları mı var? O sözde ilahlar kendilerine bile yardım edecek güçte olmadıkları gibi bizden de destek göremezler.
a44. Doğrusu biz onlara ve atalarına geniş geçim imkânları bağışladık da uzun yıllar refah içinde yaşadılar. Ama artık görmüyorlar mı ki biz yeryüzünü çevresinden eksiltiyoruz? Durum böyle iken onlar nasıl galip gelebilirler?
Bkz. 13/41 46/27
a45. De ki: “Ben sizi (kendi düşüncelerimle değil) ancak vahiy ile uyarıyorum.” Ama (ne var ki gerçeklere kulaklarını tıkayan) sağırlar ne kadar uyarılsalar da çağrıyı işitmezler.
a46. Andolsun onlara Rabbinin azabından bir ufak esinti dokunacak olsa hiç tartışmasız; “Yazıklar olsun bize! Gerçekten bizler zulme sapanlarmışız” derler.
a47. Kıyamet günü (öyle) doğru (öyle hassas) teraziler kuracağız ki kimse en küçük bir haksızlığa uğratılmayacak. Bir hardal tanesi kadar bile olsa her şeyi tartıya sokacağız. Hesap görücü olarak biz yeteriz.
Bkz. 4/40 10/47 18/49 31/16 39/69
a48. Andolsun ki biz Musa ve Harun’a hakkı batıldan ayıran karanlıkları aydınlatan Allah’a karşı sorumluluk bilinciyle yaşayanlar için doğruyu eğriden ayıran bir kitap (Tevrat’ı) verdik.
Bkz.  2/53 3/4 25/1
a49. O (Allah’a karşı sorumluluk bilinciyle yaşaya)nlar algı ve tasavvurlarının ötesinde olmasına rağmen Rablerin(in azabın)dan korkarlar. Onlar kıyamet gününden de ürperirler.
a50. İşte bu (Kur’an) da bizim indirdiğimiz bereketli ve faydalı bir öğüttür. Şimdi siz bunu mu inkâr ediyorsunuz?
a51. Andolsun ki biz daha önce İbrahim’e de doğru yolu bulma yeteneğini vermiştik. Zaten biz onu(n nebiliğe ehil olduğunu) daha baştan biliyorduk.
Bkz. 6/75
a52. Hani o babasına ve kavmine: “Ne bu tapınıp durduğunuz heykeller?” demişti.
a53. (Onlar da:) “Biz atalarımızı bunlara tapıyor bulduk” demişlerdi.
a54. (Bunun üzerine İbrahim:) “Yemin ederim ki siz de atalarınız da çok açık bir sapıklık içindesiniz” dedi.
a55. (Onlar:) “Bize gerçeği mi getirdin yoksa sen bizimle eğleniyor musun?” dediler.
a56. “Hayır” dedi (İbrahim). “Sizin Rabbiniz göklerin ve yerin rabbidir. Onları O yaratmıştır ve ben de bu gerçeğe tanıklık edenlerden biriyim.”
a57. “Allah’a yemin ederim ki siz arkanızı dönüp gittikten sonra ben putlarınız için tasarladığım tuzağı mutlaka gerçekleştireceğim.”
a58.  Arkasından o putları kırıp paramparça etti fakat bilgisine başvursunlar diye en büyük putu sağlam bıraktı.
a59. (Onlar dönünce:) “Kim yaptı bunu ilahlarımıza? (Her kimse) muhakkak o zalimlerden biridir!” dediler.
a60.  (Bir kısmı:) “İbrahim denilen bir gencin onları diline doladığını duyduk” dediler.
a61.  “Haydi getirin onu halkın huzuruna ki çekeceği cezaya onlar da şahit olsun” dediler.
a62. (İbrahim gelince) “Ey İbrahim! Sen mi yaptın bunu ilahlarımıza?” diye sordular.
a63.  (İbrahim:) “Belki şu büyük olan yapmıştır. En iyisi siz kendilerine sorun; tabii eğer konuşmasını biliyorlarsa!” diye cevap verdi.
a64. Bunun üzerine vicdanlarına dönüp (içlerinden kendi kendilerine): “Hiç şüphesiz asıl zalimler sizsiniz siz” dediler.
a65. Fakat sonra yine eski dik kafalılıklarına dönerek İbrahim’e: “Sen de iyi bilirsin ki bunlar konuşamazlar” dediler.
a66#67. (Bunun üzerine İbrahim) dedi ki: “Öyle ise siz (hâlâ) Allah’la beraber size fayda ve zarar veremeyecek olan şeylere de mi tapıyorsunuz? Size de Allah’tan başka taptıklarınıza da yuh olsun! Hâlâ aklınızı işletmeyecek misiniz?”

a68. (Onlardan bazıları:) “Eğer yapacağınız bir şey varsa o da bunu (İbrahim’i) yakmaktır. Böyle yapın da tanrılarınıza sahip çıkın!” dediler. Bkz. 29/24
a69. (Biz de:) “Ey ateş! İbrahim’e karşı serin ve selamet ol” dedik.
a70. Ona böyle bir düzen kurmak istediler. Fakat biz düzenlerini bozarak onları en rezil duruma düşürdük.
a71. O’nu da (kardeşinin oğlu) Lût’u da gelecek bütün çağlar için bereketli kıldığımız bir beldeye ulaştırıp kurtardık.
a72. Ona İshak’ı ve bir de fazladan Yakup’u bağışladık ve onların hepsinin dürüst ve erdemli insanlar olmalarını sağladık.
a73. Onları bizim emrimizle doğru yolu gösteren önderler yaptık ve kendilerine hayırlar işlemeyi namazı ikame etmeyi zekâtı vermeyi vahyettik. Onlar sadece bize ibadet eden kullardı (Allah’tan başka hiçbir varlığa tanrısal nitelikler yakıştırmazlardı).
a74. Lût’a da sağlam bir muhakeme yetisi ve ilim verdik. Onu halkı iğrenç işler yapan o kentten kurtardık. Onlar gerçekten çirkin davranışları huy edinmiş kötü bir toplumdu.
a75. Ve onu (Lût’u) rahmetimizle kuşattık. Çünkü o gerçekten dürüst ve erdemli kimselerdendi.
a76.  Nuh’u da hatırla! Hani o bir dua etmişti de duasını kabul edip onu da ev halkını da büyük bir felâket ve sıkıntıdan kurtarmıştık.
a77. Ayetlerimizi yalanlayanlara karşı ona yardım etmiştik. Şüphesiz onlar kötü bir toplumdu. Bu yüzden biz de onları topyekûn suda boğmuştuk.
Bkz. 54/9-10 71/28
a78. Davut ve Süleyman’ı da hatırla! Hani bir vakit bir kavmin koyunlarının yayıldığı ekin tarlası hakkında hüküm veriyorlardı ve biz de onların hükmüne şahittik.
a79. Biz çözüm getirecek hükmü Süleyman’a kavratmıştık. Zaten her birine hükümdarlık ve ilim vermiştik. Davud’a dağları ve kuşları boyun eğdirmiştik onunla beraber tesbih ediyorlardı (vazifelerini yapıyorlardı). Bunları yapan bizdik.
Bkz. 34/10 38/18
a80. Bir de Davud’a savaş sıkıntılarınızdan sizi koruması için zırh yapma sanatını öğretmiştik. Artık (bütün bunlar için) şükredecek misiniz?
a81. Bereketli kıldığımız yere doğru esip onun emriyle (çalışan gemileri) yürütsün diye şiddetli rüzgârları Süleyman’ın hizmetine verdik. İşte böyle şeyin yasasını bilen biziz.
a82. Ayrıca (inci için) derin sulara dalan ve başka işler yapan kural tanımayan bazı dik başlı kimseleri de Süleyman’ın emrine verdik. Bu güçleri kontrol altında tutan yine bizdik.
a83.  Ve Eyyub’u (da hatırla ki) o: “Ey Rabbim! Bir derde yakalandım. Sen merhametlilerin en merhametlisisin!” diye yalvarmıştı.
a84.  Biz de onun duasını kabul edip kendisinde dert namına ne varsa gidermiştik. Tarafımızdan bir rahmet ve gereği gibi kullukta bulunanlar için bir ibret olmak üzere ona yakınlarını bir kat daha artırarak geri vermiştik. Bkz. 38/41-44
a85. İsmail’i İdris’i ve Zülkifl’i de (hatırla! Bunların) hepsi de zorluklara direnenlerdendi.
a86. Bu yüzden de onları rahmetimizle kuşattık. Gerçekten de onlar dürüst ve erdemli kimselerdi.
a87. Zünnûn’u (balık sahibi/Yunus’u) da (hatırla!) Hani öfkelenerek (ve görev yerini terk ederek halkından ayrılıp) gitmişti de bizim kendisini (cezalandırıp) güç durumda bırakmayacağımızı sanmıştı. Derken (balığın karnında) karanlıklar içinde: “Senden başka hiçbir ilah yoktur. Sınırsız kudret ve yüceliğinle sen her şeyin üstündesin! Ben gerçekten (nefsine) zulmedenlerden oldum” diye yalvarmıştı. Bkz. 37/139-144 68/48
a88. Biz de duasını kabul edip kendisini kederden kurtarmıştık. İşte biz inananları böyle kurtarırız. Bkz. 37/139-148
a89.  Zekeriya’yı da hatırla! Hani o Rabbine: “Rabbim! Beni tek başıma (çocuksuz) bırakma! (Gerçi) en hayırlı mirasçı sensin herkes göçüp gittikten sonra kalacak olan tek varlık sensin” diye yalvarmıştı.
a90.  Biz de onun duasını kabul etmiş eşini de kendisi için (doğurmaya) elverişli hale getirerek ona Yahya’yı bağışlamıştık. Gerçekten onlar hayır işlerinde koşuşurlar (rahmetimizi) umarak ve (azabımızdan) korkarak bize dua ederlerdi. Onlar bize derin saygı duyan kimselerdi.
a91. Irzını korumuş olan kadını (Meryem’i) de hatırla! Ona ruhumuzdan üflemiştik. Kendisini de oğlunu da âlemlere (sonsuz kudretimizi gösteren) apaçık bir delil kılmıştık.
a92. İşte bu sizin ümmetiniz bir tek ümmettir (tevhid dini bütün nebilerde tek bir dindir). Ben de (sizin) Rabbinizim. Onun için sadece bana kulluk edin.
a93. Fakat insanlar inanç birliğinden ayrılarak çeşitli gruplara bölündüler. Ama hepsi sonunda bize döneceklerdir. Bkz. 23/53
a94. Artık her kim bir mü’min olarak güzel ve faydalı davranışlar ortaya koyarsa onun bu çabası asla ziyan edilmeyecektir. Çünkü Biz bütün yapılanları bir bir kaydetmekteyiz.
a95. (Yaptıkları yüzünden) helak et(meye hükmet)tiğimiz bir toplum için (kurtuluş) imkânsızdır. Hiç şüphesiz onlar (iman etmek ve doğruyu yaşamak için hayata) bir daha geri dönmeyeceklerdir.
a96. Nihayet Ye’cüc ve Me’cüc’ün önü açıldığı zaman her tepeden akın ederler. Bkz. 18/94-99
a97. Gerçek vaadin eşiğine gelindiğinde inkârcıların bakışları dehşetten donakalacak ve “Yazıklar olsun bize! Doğrusu biz bu ana karşı hep umursamazlık göstermiştik. Biz gerçekten kendimize zulmeden kimselerden olduk” (diyecekler).
a98. (Onlara da) “Hiç şüphesiz siz ve Allah’tan başka kulluk ettikleriniz cehennem yakıtısınız. Siz (hep beraber) oraya varacaksınız.” (denecek)
a99. Eğer onlar ilah olsalardı oraya varmazlardı. Hâlbuki hepsi orada kalacaklardır.
a100. Onlar için orada bir inleme ve soluma vardır! Ve onlar orada hiçbir şey duymayacaklardır.
a101. (Güzel ve faydalı eylemlerinden dolayı) katımızdan kendilerine iyilik ve güzellik ihsan ettiğimiz kimselere gelince: işte onlar (cehennem)den uzak tutulacaklardır. Bkz. 11/106
a102. Onlar onun (cehennemin) hışıltısını bile duymayacaklar. Canlarının istediği nimetler içinde (orada) temelli kalacaklardır.
a103. (Diriliş gününün uyandıracağı) o benzeri olmayan büyük dehşet bile onları kaygılandırmayacak. Çünkü melekler böylelerini: “Size vaadedilen (mutlu) gün işte bugündür!” sözleriyle karşılayacaktır.
a104. O gün göğü kitabın sayfalarını dürer gibi düreceğiz. (Sonra) ilkin başlayıp yarattığımız gibi yeniden yaratacağız ki bu bizim için verilmiş bir sözdür. Biz (bunu) mutlaka yapacağız.
a105. Andolsun Zikir’den (Tevrat’tan) sonra Zebur’da da: “Yeryüzüne (dünyaya) muhakkak benim iyi kullarım varis olacaktır” diye yazmıştık.
a106. Şüphesiz bunda Allah’a kulluk eden bir toplum için yeterli bir mesaj vardır.
a107. Ve (bunun içindir ki ey Resul!) biz seni yalnızca âlemlere (insanlara) rahmetimizin bir vesilesi olarak gönderdik.
a108. De ki: “Bana ancak ilahınızın yalnızca bir tek ilah olduğu vahyolunuyor. Hala Hakka teslim ol(up putperestliği bırak)mayacak mısınız?”
a109. Eğer yüz çevirirlerse de ki: “Size (her şeyi) yeterli ölçüde bildirdim. Size söz verilen şeyin (hesap gününün) yakın mı yoksa uzak mı olduğunu bilemem.”
a110. “Şüphesiz O (Allah) sözün açığa vurulanını da bilir gizlediklerinizi de bilir.”
a111. “Bilmiyorum! Belki bu (hesap gününün gecikmesi) sizin için bir imtihan ve bir vakte kadar yararlanmadır.”
a112. (Peygamber) dedi ki: “Ey Rabbim! (Onlarla aramızda) adaletle hüküm ver! Bizim Rabbimiz sizin bunca isnat ve iftiralarınıza karşı yegâne sığınılacak Rahman (olan Allah)’dır.”
,
a1. Ey İnsanlar! Rabbinizin öngördüğü şekilde yaşayın. Çünkü son saatin (kıyametin) sarsıntısı pek büyük bir şeydir! Bkz. 56/4-5 69/14-15 99/1-2
a2. Onu göreceğiniz gün her emzikli (kadın) emzirmekte olduğu bebeğini unutur ve her hamile (kadın) karnındaki bebeğini düşürür. (O gün) insanları sarhoş (gibi) görürsün; hâlbuki onlar sarhoş değillerdir. Lâkin Allah’ın azabı(ndaki dehşet akıllarını başlarından alacak kadar) çok şiddetlidir.
a3. İnsanlardan öylesi vardır ki Allah hakkında bilgisizce tartışmaya girer ve (bu konuda) her kaypak şeytanın peşinden gider.
a4. O (şeytan) hakkında şöyle yazılmıştır: “Her kim onu dost edinirse mutlaka o kimseyi saptırır ve onu cehennem azabına sürükler.”
a5. Ey insanlar! Şayet öldükten sonra tekrar dirilmek konusunda şüphede iseniz (bilin ki) biz sizi topraktan (ilk insan olarak yarattıktan) sonra (sırasıyla) az bir sudan (meniden/spermden) sonra bir “alaka”dan genetik yapı embriyodan/pıhtılaşmış kandan sonra (temel unsurları) tamamlanmış ama (bütün öğeleriyle) henüz tamamlanmamış bir mudga’dan (canlı et parçasından) yarattık ki size (öldükten sonra dirilmenin nasıl olabileceğini) apaçık gösterelim. Dilediğimizi (hayata getirmek için) belli bir süreye kadar rahimlerde durduruyoruz. Sonra sizi bir çocuk olarak çıkarıyor sonra da tam gücünüze ulaşmanız için (sizi kemale erdiriyoruz). İçinizden (erken) ölenler olur. Yine içinizden bir kısmı da ömrün en düşkün çağına ulaştırılır ki (daha önce pek çok şey) bilirken (daha sonra bebek gibi) hiçbir şey bilmez hâle gelsin. Yeryüzünü de ölü kupkuru görürsün. Biz onun üzerine yağmur indirdiğimiz zaman kıpırdar kabarır ve her güzel çiftten nice bitkiler bitirir. Bkz. 23/1439/6
a6.  İşte böyle; şüphesiz Allah Hakk’ın kendisidir/nihai gerçektir ve şüphesiz O’dur ölüleri dirilten ve gerçekten her şeye gücü yeten.
a7.  Ve kıyamet muhakkak gelecektir. Onda hiçbir şüphe yoktur ve şüphesiz Allah (o gün) kabirlerde olan kimseleri diriltecektir.
a8. Hal böyleyken öyle insanlar vardır ki hiçbir bilgiye hiçbir delile ve hiçbir aydınlatıcı kitaba dayanmaksızın Allah hakkında tartışır durur. Bkz. 4/61 31/20 38/39 63/5
a9. (İnsanları) Allah yolundan saptırmak için (Hakka sırt çevirerek) renkten renge girer. Ona dünya hayatında rezillik vardır. Kıyamet günü de ona (cehennemin) can yakıcı azabını tattıracağız.
a10. (Kıyamet günü ona şöyle denir:) “Bu senin kendi elinle önceden hazırladığın şeydir. Çünkü Allah kullarına asla en küçük bir haksızlık yapmaz (suçsuz yere onları cezalandırmaz).”
a11. Yine insanlardan öylesi de vardır ki Allah’a (dinin tamamına inanmadığı halde iman ve küfrü birbirinden ayıran) sınırda kulluk eder. Öyle ki eğer kendisine bir hayır dokunursa gönlü onunla hoş olur şayet başına (hastalık fakirlik ve musibet gibi) bir kötülük gelirse gerisingeri dönüverir (Allah’tan şikâyetçi olur). O dünyayı da kaybetmiştir ahireti de. İşte bu apaçık hüsranın ta kendisidir.
a12. O kimse Allah dışında kendisine ne zarar veren ne de yarar sağlayan şeylere yalvarır durur. Kişiyi (haktan) uzaklaştıran en vahim sapıklık da işte budur.
a13. (Ve bazen de) kendisine zararı yararından çok olan kimseye yalvarıp yakarır. Gerçekten de o (yalvarıp yakardığı) ne berbat bir dosttur ne kötü bir efendidir!
a14. Muhakkak ki Allah iman ettikten sonra faydalı işler yapanları altlarından ırmaklar akan cennetlere koyacaktır. Şüphesiz Allah dilediğini yapar.
a15. Her kim kendisine Allah’ın dünyada ve ahirette yeterli yardımı yapmayacağını düşünerek (Allah’tan başka varlıklardan yardım dilenirse) bir sebeple (tefekkür ederek) hemen semaya yönelsin (Allah’tan yardım istesin) sonra da (manevi anlamda dünya ile irtibatını) kessin de bir baksın; (kendisine kurduğu şirk) tuzağı onun (Allah’tan başka varlıklardan destek görerek) sıkıntısını giderecek mi?
a16. İşte biz (bir kin ve muhalefet karşısında insanların irşadı için) Kur’an’ı böyle apaçık ayetler halinde indirdik. Şüphesiz Allah dileyeni doğru yola iletir.
a17. İman edenler Yahudiler Sabiîler Hıristiyanlar Mecusîler ve şirke sapanlar arasında Allah kıyamet günü ayrım yapacaktır. Şüphesiz Allah her şeye şahittir!
Bkz. 2/62 5/69
a18. Görmedin mi ki gerçekten göklerde ve yerde olanlar güneş ay yıldızlar dağlar ağaçlar hayvanlar ve insanlardan birçoğu Allah’ın emrine âmâde olurlar. (Ancak insanlardan) birçoğunun üzerinde (yaptıkları yüzünden) azap hak olmuştur. Allah kimi (yaptıkları yüzünden) aşağılık kılarsa artık onun için bir yüceltici yoktur. Hiç şüphesiz Allah dilediğini yapar.
a19. Bunlar Rableri konusunda çekişen iki gruptur. İşte o küfre sapanlar onlar için ateşten elbiseler biçilmiştir; başları üstünden de kaynar su dökülür.
a20. Bu kaynar su ile karınlarının içindekiler ve derileri eritilir.
a21. Ayrıca onlar için demirden kamçılar (topuzlar) hazırlanmıştır.
a22. Her ne zaman ıstıraptan dolayı cehennemden çıkmak isteseler oraya geri döndürülürler ve onlara: “Tadın yangın azabını” denilir.
a23. Şüphesiz Allah iman edip faydalı işler yapanları altlarından ırmaklar akan cennetlere koyacak orada altından bileziklerle ve incilerle süsleneceklerdir. Oradaki giysileri ise ipektendir.
a24. Onlar (dünyada) sözün en güzeline en tutarlısına eriştirilmişler ve onlar her türlü övgüye lâyık olan Allah’ın dosdoğru yoluna iletilmeyi hak etmişlerdi.
a25.  İnkâr edenlerle (insanları) Allah’ın yolundan çevirmeye; (keza) hem orada yaşayan hem de dışarıdan gelen bütün insanlar için tayin ettiğimiz Mescid-i Haram’dan alıkoymaya çalışanlara ve (bile bile) haksızlık yaparak oranın saygınlığına gölge düşürmeye kalkışanlara çok can yakıcı bir azap tattıracağız.
a26.  Hani Biz İbrahim’in (inşa etmesi) için İbadet Evi’nin kurulacağı yeri gösterdiğimiz zaman; “Bana hiçbir şeyi ortak koşmadığın gibi Mabedimi de tavaf edecekler ve (ona doğru) kıyama durup rükû ve secdeye kapanacaklar için (şirkten) temiz tutacaksın!” (demiştik).
a27#28.  (Ey Resul!) İnsanlara haccı ilân et (onları hacca çağır). Gerek yaya olarak ve gerekse uzak yolları aşmak için hızlı yol alma yeteneğine sahip ulaşım araçlarına binerek senin çağrına gelsinler. Gelsinler de bunun kendilerine sağlayacağı yararlara şahit olsunlar. Bir de belirli günlerde kendilerine verdiğimiz hayvanlardan Allah’ın adını anarak kurban kessinler. Bu kurbanlardan yiyiniz yoksullara da yediriniz!”

a29. (Haccı tamamladıktan) sonra uymak zorunda oldukları (temizlenmek kurban kesmek tıraş olmak ihramdan çıkmak gibi) birtakım kısıtlamalara son versinler. (Varsa) adaklarını yerine getirsinler ve bu tarihi özgürlük evini (Kâbe’yi) tavaf etsinler.
a30. İşte böyle; her kim Allah’ın emir ve yasaklarına saygı gösterirse bu tutum Rabbinin katında kendisi için daha hayırlıdır. (Yasak oldukları) size okunanlar (bildirilenler) dışında (kurban etmek ve etinden yemek üzere) bütün hayvanlar size helal kılınmıştır. Öyleyse iğrenç bir pislik olan putlardan ve yalan söz söylemekten de kaçının.
a31. Hiçbir şeyi O’na ortak koşmadan yalnızca Allah’a yönelen kimseler olun! Kim Allah’a ortak koşarsa sanki gökten yere düşmüş de kuşlara yem olmuş ya da rüzgâr tarafından sürüklenerek ıssız bir köşeye atılmış gibi olur. Bkz. 4/48 6/71 116 5/17 72
a32. İşte böyle…  Her kim Allah’ın şe’airine (hükümlerine) saygı gösterirse şüphesiz (kişinin) bu (davranışı) Allah’a karşı sorumluluk bilincinin oluşmasındandır.
a33. Sizin için o (kurbanlık hayva)nlarda belirli bir süreye kadar (kurban zamanına kadar yün ve sütlerinden) yararlanmak yoluyla birtakım menfaatler vardır. Sonra varacakları yer o tarihi özgürlük evidir (Kâbe’dir ve orada kurban edilirler).
a34. (Bunun gibi) biz her ümmet için kurban kesmeyi bir kulluk vazifesi olarak öngördük. (Bu amaçla) kendilerine rızık olarak verdiğimiz hayvanları keserken Allah’ın ismini ansınlar (onları Allah için kessinler). İşte sizin ilâhınız bir tek ilâhtır. Öyleyse bütün varlığınızla kendinizi O’na teslim edin. Ve sen de (ey resul) tüm iyi yürekli alçak gönüllü kimseleri (Allah’ın hoşnutluğuyla) müjdele!
a35. Onlar ki Allah anıldığı zaman kalpleri ürperen başlarına gelen her türlü sıkıntıya göğüs geren namazı ikame eden ve kendilerine rızık olarak verdiğimiz şeylerden (Allah’ın rızası doğrultusunda) harcayanlardır.
a36. Büyükbaş hayvanları kurban etmeyi de Allah’ın size emrettiği ibadet biçimlerinden kıldık. Onlarda sizin için hayır vardır. Ön ayaklarını bağlayarak onları boğazlarken Allah’ın adını anınız (onları Allah için kesiniz). Yan üstü düşüp canları çıktığı zaman da etlerinden hem kendiniz yiyiniz hem de isteyen fakire de istemeyen fakire de yediriniz. Şükredesiniz diye o hayvanları böylece yararınıza sunduk.
a37. (Unutmayın ki) o (kurban)ların etleri de kanları da asla Allah’a ulaşacak değildir. Lakin O’na ulaşan yalnızca sizin O’na karşı göstereceğiniz bilinç ve duyarlıktır. O bu hayvanları sizin emrinize vermiştir ki sizi doğru yola eriştirdiği için O’nun yüceliğini saygıyla anasınız. (Ey Resul!) Güzel davrananları ve iyilik yapanları müjdele!
a38. Şüphesiz Allah (inkârcıların saldırı ve sinsi tuzaklarına karşı yükümlülüklerini yerine getiren) inananları koruyacaktır. Çünkü Allah (emanete) ihanet eden (nimetlerine karşı) nankörce davranan kimseleri sevmez (ve sevmediği kimselerin başarılı olmasına da müsaade etmez).
a39. Kendilerine haksız yere savaş açılan (mü’min)lere zulme uğradıklarından dolayı (artık savaş için) izin verildi ve şüphesiz ki Allah (zulmü ortadan kaldırmak için mücadele veren mü’minleri zafere ulaştırmak üzere) onlara yardım ulaştıracak güçtedir. Bkz. 3/13 123 140 8/6-10 44
a40.  O (mü’min) kimseler yalnızca: “Rabbimiz Allah’tır” demelerinden dolayı haksız yere yurtlarından sürgün edildiler. Eğer Allah’ın insanların bir kısmıyla bir kısmını defetmesi (yenilgiye uğratması) olmasaydı Allah’ın isminin çokça anıldığı nice manastırlar kiliseler havralar ve mescitler muhakkak yıkılır giderdi. Allah kendi (dini)ne yardım edenlere elbette yardım edecektir. Şüphesiz ki Allah (her şeyi hükmü altında tutacak kadar) kuvvetlidir her şeye galiptir. Bkz. 1/4 3/104 9/31 41/30
a41. Onlar öyle kimselerdir ki şayet kendilerine yeryüzünde imkân ve iktidar versek namazı dosdoğru kılarlar zekâtı verirler iyiliği yayarlar ve kötülükten sakındırırlar. Her işin sonu Allah’a varacaktır.
a42#43#44. (Ey Resul!) Eğer seni yalanlıyorlarsa bil ki onlardan önce Nuh Ad ve Semûd kavimleri İbrahim kavmi Lût kavmi ve (Şuayip’in kavmi olan) Medyen halkı da (nebilerini) yalanlamışlardı. Musa da yalanlanmıştı. İşte ben o inkârcılara süre tanıdım ve sonra onları yakaladım. Beni inkâr etmek (inadına hakka karşı direnmek) nasıl oluyormuş görsünler bakalım!

a45.  Halkı zalim olan nice şehirleri yok ettik. Öyle ki yapılarının duvarları yere inen tavan yıkıntılarının üzerine çökmüştü. Nice kuyularla yüksek saraylar (sahipsiz) bomboş kalmıştı.
a46. Onlar yeryüzünde gezip dolaşmıyorlar mı ki orada olup biteni kalpleri kavrasın ve (anlatılanları) kulakları işitsin? Ne var ki onlarda kör olan gözler değil; kör olan göğüslerdeki kalplerdir!
a47. Bir de kalkmış (inanmadıkları için) azabın bir an önce gelmesi için seni sıkıştırıyorlar. Allah asla vaadinden caymaz. Şüphesiz Rabbinin nezdinde bir gün sizin saydığınız bin yıl gibidir. Bkz. 32/5 ve dipnotu 70/4
a48. Nice kentlerin halkına zalim oldukları halde (onlara iman etmeleri ve doğru yolu bulmaları için) mühlet verdim ve sonra (kötülükten vazgeçmedikleri için) onları kıskıvrak yakaladım. (Herkes bilsin ki) son dönüş Bana olacaktır. Bkz. 2/156
a49. De ki: “Ey insanlar! Ben sizin için ancak apaçık bir uyarıcıyım.”
a50. İman edip dürüst ve erdemli davranışlar ortaya koyanlar için bir bağışlanma ve güzel bir nimet (cennet) vardır.
a51. Ayetlerimizi geçersiz kılmak için çaba gösterenler var ya işte onlar cehennemliklerdir.
a52. Biz senden önce hiçbir Resul ve Nebi göndermiş olmayalım ki o bir dilekte bulunduğu zaman onun dileğine karşı şeytan (insanların kalbine) bir şüphe düşürmüş olmasın. Ama Allah şeytanın düşürdüğü şüpheleri derhal giderir sonra da mesajlarını kendi içlerinde açık ve anlaşılır kılar ve birbirleriyle açıklar. Çünkü (yalnızca) Allah’tır her şeyi bilen her hükmünde tam isabet kaydeden.
a53. (Allah böyle yapar ki) Şeytanın düşürdüğü şüpheyi kalplerinde hastalık olanlar ve kalpleri katılaşanlar için bir imtihan yapsın; zalimler uzak bir ayrılık içindedirler.
a54. Bir de kendilerine ilim verilenler onun (Kur’an’ın) Rabbinden gelen bir hak olduğunu bilip ona inansın ve böylece kalpleri ona saygı duysun diye (Allah böyle yapar). Hiç şüphe yok ki Allah inananları doğru yola iletir.
a55. İnkâr edenler ise kendilerine ansızın o saat (ölüm ya da kıyamet) gelinceye yahut (bütün ümitlerin boş olduğu) kısır bir günün azabı onlara yetişinceye kadar ondan (Kur’an’dan) yana kuşku içinde olmaya devam edecekler.
a56. İşte o gün (insanların iradeleri bütünüyle ellerinden alınacak) hükümranlık bütünüyle Allah’ın elinde olacaktır. O (bütün insanları) yargılayacak ve aralarındaki farkı ortaya koyacaktır. İman ettikten sonra dürüst ve erdemli davrananlar kendilerini nimetlerle dolu cennetlerde bulacaktır. Bkz. 25/26 82/19
a57.  Ama inkâr eden ve ayetlerimizi yalanlayanlara gelince; onlar için de aşağılayıcı bir azap vardır.
a58. Allah yolunda yurtlarından göç ettikten sonra öldürülenlere ya da ölenlere gelince; Allah (ahirette) onlara rızıkların en güzelini verecektir. Hiç kuşkusuz Allah rızık verenlerin en hayırlısıdır.
a59. (Allah) onları kesinlikle hoşnut olacakları bir yere yerleştirecektir. Hiç kuşkusuz Allah (kimin neyi hak ettiğini) en iyi bilendir (isyankâr kullarını cezalandırmada da) acele etmeyendir!
a60. (Allah’ın Kanunu) işte böyledir. Kim kendine haksızlık yapanlara gördüğü haksızlığa denk gelecek kadar karşılık verdikten sonra (tekrar) saldırıya uğrarsa Allah ona elbette yardım eder. Hiç şüphesiz Allah çok affedendir çok bağışlayandır.
a61. Zira Allah (öylesine sınırsız kudret sahibidir ki) gündüzü kısaltarak geceyi uzatır geceyi kısaltarak gündüzü uzatır. Muhakkak Allah olup biten her şeyi işiten ve görendir.
a62. Bu böyledir! Çünkü Allah mutlak (doğrunun hayrın ve) Hakikatin tâ kendisidir. Onların (müşriklerin) O’ndan başka yalvardıkları tanrılar ise batılın tâ kendisidir. Ve gerçek yücelik ve büyüklük yalnızca Allah’a aittir.
a63.  Allah’ın gökten su indirmesiyle yeryüzünün yemyeşil olduğunu görmüyor musun? Allah çok lütufkârdır her şeyden haberdardır.
a64. Göklerde ve yerde var olan her şey O’na aittir. Şüphesiz ki Allah elbet O kendi kendine yeterli olandır ve her tür övgüye lâyık olandır.
a65. Görmüyor musun ki Allah bütün yerdekileri ve emri uyarınca denizde akıp gitmekte olan gemileri sizin hizmetinize vermiştir. İzni olmaksızın yerin üzerine düşmesin diye göğü O tutuyor. Şüphesiz ki Allah insanlara karşı çok şefkatli ve çok merhametlidir.
a66. Sizi yaratan sonra öldüren ve sonra tekrar diriltecek olan O’dur. Hiç kuşkusuz insan pek nankördür. Bkz. 2/28 ve dipnotu
a67. Biz her ümmete kulluklarını göstermeleri için (farklı) bir ibadet tarzı (şeriat) belirledik. O halde onlar din işinde asla seninle tartışmasınlar. Sen insanları Rabbine çağır! Hiç kuşkusuz sen doğru bir yol üzerindesin.
a68. Eğer seninle mücadele ederlerse de ki: “Allah yaptıklarınızı daha iyi bilmektedir.”
a69. Allah ihtilafa düştüğünüz şeylerde kıyamet günü aranızda hükmedecektir.
a70. Allah’ın göklerde ve yerde olup biten her şeyi (bütün detaylarıyla) bildiğini bilmiyor musun? Bütün bunlar (Allah’ın koyduğu yasalarla) bir bir kayıt altına alınmıştır. Şüphesiz ki bunlar Allah için çok kolaydır.
a71. Onlar Allah’tan başka O’nun haklarında hiçbir delil indirmediği ve gerçekte kendilerinin de haklarında pek bir şey bilmediği başka varlıklara kulluk edip duruyorlar. (Bu şekilde başkalarına ilahlık yakıştıran) zalimler kendilerine asla yardımcı bulamayacaklardır.
a72. Kendilerine ayetlerimiz anlaşılır bir şekilde okunduğu zaman o inkârcıların yüzlerindeki hoşnutsuzluğu görürsün. Neredeyse ayetlerimizi kendilerine okuyanlara hışımla saldıracaklar. De ki: “Şimdi size bu öfkenizden daha kötüsünü haber vereyim mi? Cehennem ateşi! İşte onu Allah inkârcılar için hazırladığını bildirmiştir. Orası ne kötü bir varış yeridir (bir bilseniz)!”
a73. Ey insanlar! Size bir örnek verildi. Şimdi onu iyi dinleyin: Sizin Allah’la beraber (Allah’ın dışında) taptıklarınız güç birliği yapsalar bir sinek dahi yaratamazlar. Eğer sinek onlardan bir şey kapsa bunu ondan geri alamazlar. (Çünkü) isteyen de âciz (kendisinden) istenen de.
a74. Onlar Allah’ın gücünü gereği gibi kavrayıp değerlendiremediler. Muhakkak ki Allah her şeyi hükmü altında tutan en yüce iktidar sahibidir.
a75. Allah meleklerden de elçiler seçer insanlardan da. Şüphesiz Allah hakkıyla işitendir hakkıyla görendir.
a76. O onların yaptıklarını da yapacaklarını da olanı da olacağı da bilir. Bütün işler yalnızca Allah’a döndürülür.
a77. Ey inananlar! Rükû edin secde edin ve Rabbinize kulluk edin! Faydalı ve erdemli işler yapın ki kurtuluşa eresiniz.
a78. Allah yolunda üstün çaba sarfederek gereği gibi mücadele edin! O (mesajının muhatabı ve tebliğcisi olarak) sizi seçti ve din konusunda da üzerinize hiçbir güçlük yüklemedi. Atanız İbrahim’in dinine uyun! Allah sizi hem daha önce(ki kitaplarda) hem de bu (Kur’an’)da Müslüman/kendini yürekten Allah’a teslim eden diye isimlendirdi. (Bunu) resul size model/örnek olsun siz de diğer insanlara model/örnek olasınız diye (yaptı). Artık namazı dosdoğru kılın zekâtı verin ve Allah’a sımsıkı bağlanın. O sizin koruyucunuzdur. (Allah) ne güzel koruyucu ve ne güzel yardımcıdır!
,
a1. Hakiki mü’minler gerçekten kurtuluşa ereceklerdir.
a2. Onlar namazlarında derin bir saygı huşu ve alçakgönüllülük içindedirler.
a3. Onlar boş ve anlamsız şeylerden uzak dururlar. Bkz. 25/72
a4. Onlar zekât vermek için çalışırlar.
a5#6#7. Onlar iffetlerini korurlar. Yalnız eşleri ya da akitleri aracılığıyla sahip bulundukları bunun dışındadır. (Bunlarla olan ilişkilerinden dolayı) ayıplanmaları sözkonusu olmaz. Ama kim de bunun ötesine geçmek isterse işte onlar haddi aşanlardır.
Bkz. 70/30

a8. Onlar emanetlerine ve sözleşmelerine sadakat gösterirler.
a9. Onlar salatlarını/haktan yana duruşlarını muhafaza ederler (şartlar ne olursa olsun taviz vermeden Hakkın yanında yer almaya devam ederler). Bkz. 70/34
a10#11. İşte onlar temelli kalacakları Firdevs cennetlerine varis olanlardır.

a12. Andolsun ki biz insan türünü süzme çamurdan yarattık.
a13. Sonra(ki yaratılışlarda) onu sperm hâlinde sağlam bir yere (ana rahmine) yerleştirdik.
a14. Sonra bu spermi döllenmiş yumurta yaptık rahim duvarına yerleşen bu yumurtayı embriyo haline soktuk. Embriyoda kemik oluşturduk. Sonra da kemiklere et giydirip başka bir yaratılışla (ruh vererek) insan haline getirdik. Yaratanların en iyisi olan Allah’ın şanı ne yücedir! Bkz. 22/5 39/6
a15. Sonra siz bunun ardından muhakkak öleceksiniz.
a16. Sonra siz kıyamet gününde muhakkak (tekrar) diriltileceksiniz.
a17. Gerçekten biz sizin üzerinizde yedi yol (yörünge) yarattık ve şüphesiz biz yarattığımız âlemden hiçbir şekilde habersiz değiliz. Bkz. 2/29 17/44 41/12 65/12 71/15-16
a18. Biz gökten belli bir ölçüde su indirdik de (faydalanmanız için) onu yeryüzünde (göl yeraltı suları gibi doğal depolarda) tuttuk. Bizim onu (kurutarak) tamamen gidermeye de elbette gücümüz yeter.
a19. Onunla sizin için hurma bahçeleri ve üzüm bağları meydana getirdik. Bu bağ ve bahçelerde sizin için pek çok meyveler vardır ve siz onlardan yersiniz.
Bkz. 16/11 36/34-35

a20. Yine o su ile Tur-i Sina dağında biten bir ağaç (zeytin ağacı) yarattık ki (meyvesi) hem yağ hem de yiyenlere katık olur.
a21. Hayvanlarda sizin için elbette bir ibret vardır. Onların içlerindeki sütten size içiririz. Onlarda sizin için daha birçok faydalar da vardır ve etlerinden de yersiniz.
Bkz. 16/66
a22. Hem onlarla hem de gemilerle taşınırsınız.
a23. Andolsun biz Nuh’u kendi kavmine (resul olarak) gönderdik de onlara dedi ki: “Ey kavmim! Allah’a kulluk edin. Sizin O’ndan başka hiçbir ilâhınız yoktur. Allah’a karşı gelmekten hâlâ sakınmayacak mısınız?”
a24.  Bunun üzerine kavminden inkârcıların önde gelenleri dediler ki: “Bu sizin gibi bir beşerden başkası değildir. Size karşı üstünlük elde etmek istiyor. Eğer Allah dileseydi bize bir melek gönderirdi. Onun söylediklerini eski atalarımızdan hiç duymamıştık.”
Bkz. 6/9 17/95
a25. “Bu adam bir deliden başka bir şey değildir. Bir süre için onu gözetim altında tutunuz.”
a26. (Nuh:) “Ey Rabbim! Beni yalanlamalarına karşı bana yardım et!” diye dua etti.
a27. Biz ona vahiy yoluyla bildirdik ki: “Bizim gözetimimiz altında ve bildirdiğimiz şekilde gemiyi yap. Emrimiz gelip tandır kaynadığı (yeryüzünde suların coşup fışkırdığı) zaman her cinsten birer çift ile haklarında azap hükmü takdir edilmiş olanlar dışında kalan aile halkını yanına al! Zalimler(in kurtulması) için sakın bana başvurma! Çünkü onlar boğulmayı hak etmişlerdir.” Bkz. 11/40 54/11
a28. Sen ve beraberindeki kimseler gemiye bindiğiniz zaman: “Bütün övgüler bizi zalim kavmin elinden kurtaran Allah’a aittir” de.
a29. Yine de ki: “Ya Rabbi! Beni güvenli ve kutlu bir yere indir. Çünkü sen konuk ağırlayanların en hayırlısısın.” Bkz. 11/40-44 ve dipnotu 43/12-13
a30. Şüphesiz bu olayda ibretler vardır. Biz gerçekten (kullarımızı) imtihan etmekteyiz.
a31. Sonra onların (Nuh kavminin) ardından başka bir nesli (Âd kavmini) dünyaya getirdik.
a32. Onlara da: “Allah’a kulluk ediniz O’ndan başka bir ilahınız yoktur O’na karşı gelmekten sakınmayacak mısınız?” diyen kendilerinden bir Resul (olan Hûd’u) gönderdik.
a33. O Resulün kavminden Allah’ı inkâr eden ahireti yalanlayan ve bizim dünya hayatında kendilerine bolca nimet verdiğimiz ileri gelenler şöyle dediler: “O da ancak sizin gibi bir insandır. Yediklerinizden yiyor içtiklerinizden içiyor.”
a34. “Hal böyleyken kalkar da kendiniz gibi ölümlü birine tabi olursanız o takdirde kaybeden mutlaka siz olursunuz.”
a35. “(Bu adam) size ölüp toprağa karıştıktan ve iskelete döndükten sonra yeniden dirileceğinizi mi vaat ediyor?”
a36. “O tehdit edildiğiniz (öldükten sonra dirilmek) çok uzak gerçekten çok uzak (olacak iş değil size söylenen bu vaatler boş vaatlerdir)!”
a37. “Bu dünya hayatımızdan başkası yoktur. (Kimimiz) ölürüz (kimimiz) yaşarız. Biz tekrar diriltilecek değiliz.”
a38. “O Allah’a karşı yalan uyduran bir kimseden başkası değildir. Biz ona inanmayız.”
a39. (Resul) dedi ki: “Ya Rabbi! Bunların yalanlamaları karşısında bana yardım et.”
a40.  (Allah:) “Yakın zamanda mutlaka pişman olacaklardır!” buyurdu.
a41. Derken onları korkunç bir ses kıskıvrak yakalayıverdi. Böylece onları çerçöp yığını hâline getirdik. Zalimler topluluğu Allah’ın rahmetinden uzak olsun!
a42. Sonra onların arkalarından (Salih Lût ve Şuayb’ın kavimleri gibi) başka kavimler dünyaya getirdik.
a43. Hiçbir ümmet/millet kendi süresini ne öne alabilir ve ne de geciktirebilir.
a44. Sonra arka arkaya resullerimizi gönderdik. Hangi ümmete resul geldiyse onu yalanladılar. Biz de onları (yaptıkları yüzünden) birbiri ardından helâk ettik ve onları birer (ibretlik) efsane yaptık. İnanmayanlar toplumu Allah’ın rahmetinden uzak olsun!
a45#46. Sonra Musa ve (kardeşi) Harun’u ayetlerimizle ve apaçık bir delille Firavun ile kodamanlarına gönderdik. Fakat onlar iman etmeyi kibirlerine yediremediler. Zaten onlar büyüklük taslayan bir zümre idi.

a47. Dediler ki: “Kendi kavimleri (olan İsrailoğulları) bize kölelik ederlerken şimdi kalkıp bizim gibi beşer olan bu iki adama mı inanacağız?”
a48. Böylece ikisini de yalanladılar bu yüzden de yıkıma uğrayanlardan oldular.
a49. (Daha sonra İsrailoğulları) doğru yolu bulsunlar diye Musa’ya kitabı (Tevrat’ı) verdik.
a50. Meryem’in oğlunu (İsa’yı) da annesiyle bir sembol kıldık ve her ikisini de oturmaya elverişli akarsulu yüksek bir yere yerleştirdik. Bkz. 19/24
a51. Ey Resuller! Temiz olan şeylerden yiyin güzel ve erdemli işler yapın! Gerçekten ben yaptıklarınızı hakkıyla bilenim.
a52. İşte bu sizin ümmetiniz bir tek ümmettir (tevhid dini bütün nebilerde tek bir dindir). Öyle ise emirlerime uygun yaşayıp azabımdan sakının! Bkz. 21/92
a53. Fakat insanlar bu inanç birliğini yıkarak çeşitli gruplara ayrıldılar. Her grup kendi inanç sistemi ile övündü. Bkz. 21/93
a54. (Ey Resul!) Sen onları bir zamana kadar gaflet ve şaşkınlıklarıyla baş başa bırak!
a55#56. Kendilerine verdiğimiz mal ve evlatlarla onlara iyilik için can attığımızı mı sanıyorlar? Hayır onlar ne yaptıklarının farkında değiller!
Bkz. 9/55
a57#58#59. Rablerine olan saygılarından dolayı kötülükten sakınanlar ve Rablerinin ayetlerine inananlar. Rablerine ortak koşmazlar.

a60#61. Rablerine döneceklerini bildikleri için verdiklerini kalpleri ürpererek/gönülden verenler işte onlardır iyilikte yarışanlar ve bu yarışı önde götürenler.

a62. Biz hiçbir kimseye gücünün yettiğinden fazla yük yüklemeyiz. Katımızda doğruyu söyleyen (ve herkesin yaptıklarının kaydedildiği) bir kitap vardır. (Onun için) onlar haksızlığa uğratılmazlar. Bkz. 18/49
a63. (Din ve inanç birliğini bozanlara gelince) onların kalpleri bu (ilahi kayıt işlemine karşı) bütünüyle ciddi bir aymazlık içindedir! Onların bozgunculuktan başka (daha kötü) eylemlere kalkışma (eğilimleri) de vardır ve onlar bu tür eylemlere devam edip gideceklerdir.
a64. Nihayet (onların) refah ve bolluk içinde olanlarını azapla kıskıvrak yakaladığımız zaman bakmışsın ki feryat edip duruyorlar.
a65. Boşuna feryat edip durmayın bugün! Zira bizden yardım görmeyeceksiniz.
a66. Vaktinde ayetlerimiz size okunduğunda siz onları hiçe sayıyordunuz (onları kabulden yüz çeviriyordunuz).
a67. (Size bahşettiğim zenginlikle) ona karşı böbürlenerek geceleri toplanıp hezeyanlar savuruyordunuz. Bkz. 40/12
a68. Peki onlar (Allah’ın) sözünü (Kur’an’ı) anlamaya hiç çalışmadılar mı? Yahut kendilerine daha önce geçmişteki atalarına gelmeyen (azap görmeyeceklerine dair) bir şey mi geldi?
a69. Ya da onlar henüz kendi resullerini tanımadılar da o yüzden mi onu inkâr ediyorlar?
a70. Yoksa “onda delilik var” mı diyorlar? Hayır! O onlara hakkı getirdi. (Ne var ki) onların pek çoğu Hak’tan hoşlanmamaktadır.
a71. Eğer Hak onların istek ve arzularına uysaydı muhakkak ki göklerin yerin ve gökler ile yerde bulunan tüm varlıkların düzeni bozulurdu. Biz onlara şereflerine vesile olacak olan Kur’an’ı ulaştırdık onlar ise kendilerine şeref verecek bu Kur’an’dan yüz çevirdiler.
a72. (Ey Resul!) Yoksa sen onlardan (inanmaları için) bir vergi/ücret mi istiyorsun? Rabbinin vergisi daha hayırlıdır. O rızık verenlerin en hayırlısıdır. Bkz. 6/90 34/47 36/21 38/86 42/23
a73. Şüphesiz sen onları doğru bir yola çağırıyorsun.
a74. Fakat ahirete inanmayanlar ısrarla bu yoldan sapıyorlar.
a75. Eğer onlara acıyarak başlarına gelen herhangi bir beladan kendilerini kurtarsak saplandıkları inkâr bataklığında azgınlıklarına büsbütün devam edeceklerdi.
Bkz. 6/28-29 8/23
a76. Andolsun biz onları azap ile kıskıvrak yakaladık da yine Rablerine boyun eğmediler ve (bağışlanmak için) yalvarıp yakarmadılar.
Bkz. 6/43
a77. Sonunda üzerlerine azabı şiddetli olan bir kapı açtığımızda onlar bunun içinde şaşkına dönüp umutlarını kaybettiler.
a78. Hâlbuki O sizin için kulakları gözleri ve gönülleri yaratandır. (Buna rağmen) ne kadar az şükrediyorsunuz!
a79. Sizi yeryüzünde yaratıp türeten/yayan O’dur ve O’nun huzurunda (diriltilip) toplanacaksınız.
a80. O yaşatandır öldürendir. Gece ile gündüzün birbirini takip etmesi de O’na aittir. Hâlâ aklınızı işletmeyecek misiniz?
a81. (Bütün bunlara rağmen) onlar yine de öncekilerin söyledikleri gibi sözler ettiler.
a82. Dediler ki: “Gerçekten biz ölüp toza toprağa karışmış bir iskelet hâline geldikten sonra mı tekrar diriltileceğiz?
a83. Yemin olsun ki bu tehdit şimdi bize yöneltildiği gibi daha önce atalarımıza da yöneltilmişti. Bu eskilerin masallarından başka bir şey değildir.”
a84. De ki: “Eğer biliyorsanız (söyleyin): Yeryüzü ve orada bulunanlar kimindir?”
a85. Diyecekler ki: “Allah’ın.” De ki: “O halde ne diye hâlâ düşünüp anlamazsınız?”
a86. De ki: “Peki kimdir yedi kat göğü yerinde tutan ve yüce kudret tahtında hükümran olan?”
a87. “Allah’tır” diyecekler. De ki: “Artık O’na karşı gelmekten sakınmayacak mısınız?”
a88. De ki: “Her şeyin yönetimini elinde tutan koruyup kollayan ama kendisine karşı (kimsenin) korunup kollanamayacağı kimdir? Biliyorsanız (söyleyin)!”
Bkz. 21/23
a89. (Sana) “Bu yetki Allah’a aittir” diyecekler. De ki; “O halde nasıl oluyor da yanıltılıyorsunuz?”
a90. Aslında biz onlara gerçeği sunduk fakat onlar hala yalan söylüyorlar.
a91. Allah asla evlat edinmemiştir ve O’nun beraberinde bir başka ilah da yoktur. (Olsaydı) o zaman her ilah kendi yaratıklarını otoritesi altına alıp bir yana gider ve biri öbürüne karşı üstünlük kurmaya çalışırdı. Allah onların bu asılsız yakıştırmalarından uzaktır. Bkz. 21/22
a92. (O) insanların algı ve tasavvurlarının erişemediği şeyleri de onların akıl ve duyu yoluyla tanıklık edebildikleri şeyleri de bilir. O müşriklerin koştukları ortaklardan çok yücedir.
a93. De ki: “Ey Rabbim! Onlara vaad edilen o azabı bana mutlaka göstereceksen (ben hayatta iken onları cezalandıracaksan)
a94. Rabbim! Beni o zalimler topluluğu içinde bırakma!”
a95. (Ey Resul!) Bizim onlara vaad ettiğimiz azabı sana göstermeye elbette gücümüz yeter.
a96. (Fakat onlar ne yaparlarsa yapsınlar sen yine de onların işlediği) kötülüğü en iyi yol hangisi ise onunla sav! Biz onların asılsız yakıştırmalarını herkesten iyi biliyoruz.
a97. De ki: “Ey Rabbim! Şeytanların vesveselerinden (telkinlerinden) sana sığınırım!
a98. Ey Rabbim! Onların benim yanımda bulunmalarından da sana sığınırım!” Bkz. 7/200 41/36
a99. Sonunda onlardan biri ölümün eşiğine geldiğinde der ki: “Ya Rabbi beni geri gönderin!
a100. (Gönderin ki) arkada bıraktığım yerde iyi bir iş yapayım.” Hayır hayır! Bu onun söylediği anlamsız bir sözdür. Çünkü dünyadan ayrılanların önünde (kıyamette) tekrar diriltilecekleri güne kadar (geri gelmelerine mâni olacak) bir berzah vardır.
a101. Ve sonra (kıyamet için) sura üflendiği zaman o gün artık ne aralarındaki kan bağları işe yarayacaktır ne de birbirlerine soru sorabileceklerdir.
a102. O zaman kimin tartıları (iyilikleri) ağır gelirse işte onlar zafere kavuşacaklardır.
a103. Kimin de tartıları hafif gelirse işte onlar da kendilerini ziyana uğratanlardır. Onlar cehennemde kalacaklardır.
a104. Ateş onların yüzlerini yalayarak yakacak bu yüzden dudakları kasılacak ve dişleri sırıtacaktır. Bkz. 14/50 21/39
a105. (Onlara şöyle denilecek:) “Karşınızda (bu azabı haber veren uyarıcı) ayetlerim okunurken onları yalanlayan sizler değil miydiniz?”
a106#107. (Onlar şöyle) diyecekler: “Ey Rabbimiz! Biz azgınlığımıza yenik düştük ve sapık bir toplum olduk. Ey Rabbimiz! Bizi buradan çıkar. Eğer (tekrar günaha) dönersek şüphesiz kendimize zulmetmiş oluruz.”

a108.  (Allah buyuracak:) “Kalın kaldığınız yerde! Ve benimle bir daha asla konuşmayın!”
a109.  “Hani vaktiyle kullarımın bir bölümü: ‘Ey Rabbimiz! Biz sana inandık bizi bağışla bize merhamet et sen merhamet edenlerin en hayırlısısın!’ diye dua ediyordu.
a110.  Siz ise onlarla alay ediyordunuz. Bu yaptıklarınız size beni anmayı unutturuyordu. Onlara hep gülüyor (ve onlarla dalga geçiyor)dunuz.
a111. Ama ben (vaktiyle hor gördüğünüz bu insanları) sabretmeleri sebebiyle bugün mükâfatlandırdım. Şüphesiz onlar kurtuluşa erenlerin ta kendileridir.”
a112. (Allah inkârcılara:) “Yeryüzünde kaç yıl kaldınız?” diye soracak.
a113. (Onlar:) “Bir gün ya da günün bir kısmı kadar kaldık tam olarak hesap tutan (melek)lere sor (bizim gün sayacak halimiz kalmadı)!” diyecekler.
Bkz. 20/103 30/55 79/46
a114. (Allah şöyle) buyuracak: “(Dünyada) çok az bir zaman kaldınız. Keşke bunu (daha önce) bilmiş olsaydınız.”
Bkz. 10/45 20/104
a115. “Sizi boşuna yarattığımızı ve bize döndürülmeyeceğinizi mi sanıyorsunuz?”
a116. Allah yüceler yücesidir mutlak hüküm sahibidir. O’ndan başka ilah yoktur. Yüce arşın sahibi O’dur!
a117. Kim kanıtlayıcı bir delile dayanmadığı halde Allah’ın yanı sıra başka bir ilaha kulluk ederse onun hesabını Rabbi görecektir. Şüphesiz inkârcılar asla kurtuluşa eremezler
a118. De ki: “Ey Rabbim! Bağışla merhamet et! Çünkü sen merhamet edenlerin en hayırlısısın!”
,
a1. (Bu) bizim indirdiğimiz ve (hükümlerinin tatbikini) farz kıldığımız bir suredir. Öğüt alasınız diye onda apaçık ayetler indirdik.
a2. Zina eden kadın ve zina eden erkekten her birine yüzer değnek (sopa) vurun. Allah’a ve ahiret gününe inanıyorsanız Allah’ın hükmünü uygulamada acıma hissi sakın sizi etkisi altına (alarak bu cezayı uygulamadan) alıkoymasın. Onların cezalandırılmalarında mü’minlerden bir grup da şahit olsunlar (ki bu uygulamanın bir de caydırıcılığı olsun)!
a3. Zina eden (ve bunu hayat tarzı haline getiren) bir erkek (ancak kendisi gibi) zinakâr ya da müşrik olan bir kadınla nikâhlanabilir; zina eden (ve bunu alışkanlık haline getiren) bir kadın da (ancak kendisi gibi) zinakâr ya da müşrik olan bir erkekle nikâhlanabilir. Böyle (gayri meşru ilişkileri âdet haline getiren insanlarla evlenmek) mü’minlere yasaklanmıştır.
a4. Namuslu kadınlara zina isnat edip sonra da dört şahit getiremeyenlere seksen değnek (sopa) vurun! Artık (bundan böyle) onların şahitliğini asla kabul etmeyin! İşte bunlar yoldan çıkmış kimselerdir.
a5. Ancak bunun ardından tevbe edip kendini düzeltenler bunun dışındadır. Çünkü Allah çok bağışlayandır çok merhamet edendir.
a6#7. Eşlerini zina etmekle suçlayan ve bu konuda kendilerinden başka şahit gösteremeyen erkekler eğer Allah hakkı için doğru söylediklerine ilişkin dört kez yemin ederlerse tek başlarına yaptıkları bu şahitlik dört şahit yerine geçer. Beşinci (yemin) ise eğer yalan söyleyenlerdense Allah’ın lanetinin muhakkak kendi üzerinde olması(nı kabul etmesi)dir (“Eğer yalan söylüyorsam Allah’ın laneti üzerime olsun” demesidir).

a8#9. Kadının da kocasının gerçekten yalancı olduğuna dair Allah’ı şahit tutarak dört defa yemin etmesi kendisinden cezayı kaldırır. Beşinci defada kocasının söylediğinin doğru olması halinde Allah’ın gazabının kendi üzerine olması(nı dilemesi)dir (“Eğer kocamın söylediği doğru ise Allah’ın gazabı üzerime olsun” demesidir).

a10. (Düşünsenize) Ya Allah’ın sizin üzerinizde fazlı ve merhameti bulunmasaydı (ne yapardınız)? Şüphesiz ki Allah tövbe edenlere ceza vermekten vazgeçen ve her şeye adaletle hüküm verendir.
a11. (Resul’ün eşi Ayşe’yi) iffetsizlikle suçlayanlar (ona iftira atanlar) içinizden bir gruptur. Siz (ey bu iftiranın mağdurları)! Bunu kendiniz için kötü bir şey sanmayın! Tersine (iftiraya uğramanız) belki sizin için hayırdır! (İftiracılara gelince) onların her biri (böyle yaparak) işledikleri günahın yükünü taşıyacaklardır ve onlardan bu (günahın) işlenmesinde başı çekeni vahim bir azap beklemektedir!
a12. (Siz ey inananlar!) Bu iftirayı işittiğiniz zaman mü’min erkekler ve mü’min kadınlar olarak birbiriniz hakkında iyi zan besleyip: “Bu apaçık bir iftiradan başka bir şey değildir” demeniz gerekmez miydi?
a13. Onlar (iftiracılar) bu iddialarına dair dört şahit getirselerdi ya! Şahitleri getirmediklerine göre artık onlar Allah katında yalancıların ta kendileridir.
a14. Eğer dünyada ve ahirette Allah’ın size yönelik lütfu ve merhameti olmasaydı içine daldığınız dedikodudan dolayı büyük bir azaba çarpılırdınız.
a15. O iftirayı dilden dile birbirinize aktarıyor işin aslına dair bilginiz olmayan sözleri ağızlarınızda söylüyor ve bunu basit önemsiz bir şey sanıyordunuz. Oysaki Allah katında o çok büyük bir günahtır.
a16. Bu iftirayı işittiğiniz zaman: “Bu konuda söz söylemek bize yakışmaz. (Allah’ım) sen yücesin! Bu büyük bir iftiradır” demeniz gerekmez miydi?
a17. Eğer inanıyorsanız o (iftira)nın benzerine bir daha ebediyen dönmemeniz için Allah size öğüt veriyor.
a18. Allah mesajlarını size apaçık bildiriyor. Zira Allah her şeyi tam bilen her işi hikmetle yapandır.
a19. Mü’minler arasında ahlâksızlığın ve edepsizliğin yayılmasını isteyenleri gerek dünyada ve gerekse ahirette acıklı bir azap beklemektedir. Allah her şeyi bilir ama siz bilmezsiniz.
a20. Eğer Allah’ın sizin üzerinizdeki lütfu ve merhameti olmasaydı ve eğer Allah pek şefkatli ve merhametli bulunmasaydı (başınıza müthiş bir azap gelirdi).
a21. Ey inananlar! Sakın şeytanın adımlarını izlemeyin (onun yolundan gitmeyin)! Kim şeytanın adımlarını izler (ve onun yolundan gider)se (bilsin ki) o edepsizliği ahlâksızlığı ve çirkin davranışları (size) emreder (de sizin yoldan çıkmanızı sağlar). Eğer Allah’ın size yönelik lütfu ve merhameti olmasaydı hiçbiriniz asla kötülüklerden arınamazdınız. Ama Allah (kullarından) dileyeni kötülüklerden arındırır. Allah (her şeyi) hakkıyla işiten (her şeyi) hakkıyla bilendir.
a22. İçinizden erdemli ve servet sahibi kimseler yakınlarına düşkünlere ve Allah yolunda hicret edenlere sadaka vermeme hususunda yemin etmesinler. (Onları) affetsinler ve hoş görsünler. Allah’ın sizi bağışlamasını istemez misiniz? Allah çok bağışlayandır çok merhamet edendir.
a23. Hiç şüphesiz (haklarında uydurulan) fenalıklardan habersiz iffetli/namuslu mü’min kadınlara (zina suçu) isnat eden (ve yaptıklarından dolayı tevbe etmeyen)ler var ya; işte onlar dünyada da ahirette de lanete uğramışlardır. Onlara büyük bir azap vardır.
a24. O gün (kıyamette); kendi dilleri elleri ve ayakları (dünyada) yapmış oldukları şeylere tanıklık edecektir.
Bkz. 36/65 ve dipnotu 41/21-22
a25.  O gün Allah onlara kesinleşmiş cezalarını tastamam verecek ve nihai gerçeğin yalnızca Allah olduğunu (böylece) bileceklerdir.
a26. (Kural olarak) kötü kadınlar kötü erkekler için; kötü erkekler de kötü kadınlar içindir. İyi kadınlar iyi erkekler için; iyi erkekler de iyi kadınlar içindir. Bunlar (Ayşe ve Safvan) o iftiracıların dediklerinden uzaktır. Ve onlar için (iftiraya uğradıklarından dolayı) bağışlanma ve (cennette) tükenmez bir rızık vardır.
a27. Ey inananlar! Evlerinizden başka evlere (sahipleriyle) yakınlık kurup (izin almadan) ve (ev halkına) selam vermeden girmeyin! Bu (konuda hassasiyet göstermeniz) sizin için daha hayırlıdır. Düşünüp anlayasınız diye size böylece öğüt veriliyor.
a28. Eğer evde kimseyi bulamazsanız size izin verilinceye kadar oraya girmeyin! Eğer size: “Geri dönün” denirse hemen dönün. Çünkü bu sizin için olması gereken daha nezih bir davranıştır. Allah yaptıklarınızı hakkıyla bilendir.
a29. Hayat olmayan (oturulmayan) ve içinde eşyanızın bulunduğu evlere izinsiz girmenizde bir sakınca yoktur. Allah açığa vurduklarınızı da gizli tuttuklarınızı da bilir.
a30. Mü’min erkeklere söyle bakışlarını haramdan sakınsınlar ırzlarını (iffet ve namuslarını) korusunlar. Bu onlar için en uygun arınma yoludur. Şüphe yok ki Allah onların yaptıklarından hakkıyla haberdardır.
a31. İnanan kadınlara da söyle (onlar da) bakışlarını haramdan sakınsınlar ırzlarını (iffet ve namuslarını) korusunlar ve açığa çıkanlardan (el yüz ve ayaklar) hariç ziynetlerini (cazibeyi artıracak süslerini mahrem olmayan kimselere) göstermesinler ve (başlarına alacakları) örtülerini yakalarının üzerinden aşağıya doğru salsınlar. Süslerini kocalarından babalarından kayınpederlerinden oğullarından üvey oğullarından kardeşlerinden erkek kardeşlerinin ya da kız kardeşlerinin oğullarından kendi (mü’min) kadınlarından yahut yasal olarak sahip oldukları cariyelerinden veya kendilerine bağlı olup cinsel isteklerden yoksun bulunan erkek hizmetçilerinden ya da kadınların mahrem yerlerinin henüz farkında olmayan çocuklardan başka kimsenin önünde açığa vurmasınlar. Gizledikleri süsleri bilinsin diye (dikkat çekmek için) ayaklarını yere vurmasınlar. Ey inananlar! Hepiniz topluca günahkârca davranışlardan dönüp Allah’a yönelin ki kurtuluşa esenliğe erişesiniz! Bkz. 33/32 ve dipnotu 33/59
a32. (Ey Müslümanlar!) İçinizden evli olmayan (dul veya bekâr olan)ları kölelerinizden ve cariyelerinizden (fikrî ve ahlaki olgunluğa ulaşmış evlenmesi) uygun olanlara evlendirin. (Evlenmeye niyeti olanlar) yoksul iseler (korkmasınlar çünkü rızkı veren) Allah onları lütfuyla destekleyecektir (iradelerini güçlendirerek önlerini açacak ve onları hiç kimseye muhtaç etmeyecektir). Çünkü Allah lütfu ve ihsanı geniş olandır O (her şeyi) bilendir.
a33. (Bütün bunlara rağmen yine de) evlenmeye imkân bulamayanlar (çalışarak) Allah’ın lütfu ile kendilerini zenginleştirinceye kadar namuslu kalmaya özen göstersinler (zinadan sakınsınlar)! (Ey köle sahibi Müslümanlar!) Ödeyecekleri belirli bir bedel karşılığında özgürlüklerine kavuşmak için sizinle sözleşme yapmak isteyen elinizin altındaki köle ve cariyelerle eğer onlar için bir hayır görüyorsanız hemen sözleşme yapın! Allah’ın size (emanet) verdiği mallardan onlara da verin! Namuslu kalmak isteyen cariyelerinizi dünyalık çıkarlarınız uğruna fuhşa zorlamayın! Kim onları zorlar (zinaya mecbur eder)se bilsin ki zorlanmaları sebebiyle Allah (onlar için) çok bağışlayandır çok merhamet edendir. Bkz. 4/25
a34. Andolsun ki Biz size hakikati açık ve net olarak dile getiren mesajlar sizden önce gelip geçenlerden örnekler (kıssalar) ve Allah’a karşı sorumluluk bilinciyle yaşamak isteyenler için öğüt(ler) indirdik.
a35. Allah göklerin ve yerin nurudur (her şeyin aydınlığını verendir). O’nun nuru içinde kandil bulunan bir oyuk(tan yayılan ışığa) benzer. O kandil ki bir cam içindedir. Cam sanki inci gibi parıldayan bir yıldızdır ki onun yakıtı doğuda da batıda da eşine rastlanmayan mübarek/bereketli bir zeytin ağacından alınmaktadır. Ona ateş değmese bile neredeyse yağı ışık verecek. (Bu da) nur üstüne nurdur (ışığı pırıl pırıldır). Allah dileyeni nuruna kavuşturur. Allah (gerçeği anlamaları için) insanlara örnekler verir. Allah her şeyi hakkıyla bilendir.
a36. (İşte bu nur) Allah’ın yüceltilmesine ve içlerinde adının anılmasına izin verdiği evlerde/mescitlerdedir. Bu evlerde sabah akşam O’nun sınırsız kudret ve yüceliğini tesbih ederler. Bkz. 4/174 6/122 39/22 57/19
a37. (Öyle kimseler vardır ki) onları ne ticaret ne de alışveriş Allah’ı zikretmekten (O’nunla beraber olduğu bilinciyle yaşamaktan) namazı ikame etmekten ve zekâtı vermekten alıkoymaz. Onlar kalplerin ve gözlerin donakalacağı bir günün dehşetinden sakınırlar.
a38. Allah onlara yaptıklarına karşılık en güzel mükâfatı verecektir ve (üstelik) onların mükâfatlarını kendi lütfundan artırarak verecektir. Allah (hikmetine binaen) dilediğine hesapsız rızık verir. Bkz. 6/160 16/31 25/16 39/34
a39. İnkâr edenlere gelince; onların (iyi sandıkları) eylemleri ıssız bir çöldeki serap gibidir. Susamış kimse onu (uzaktan) su sanır yanına geldiğinde hiçbir şey bulamaz. (İşte bunun gibi inkârcı da kıyamet günü yaptıklarından bir sevap bulamaz) yanında sadece Allah’ı bulur. O da onun hesabını eksiksiz görür. Allah hesabı çabuk görendir. Bkz. 18/104 88/2-7
a40. Yahut (inkârcıların küfür içindeki eylemleri) derin bir denizdeki karanlıklar gibidir. (Bir deniz ki) onu dalga üstüne dalga kaplıyor üstünde de bulutlar var ve böylece karanlıklar üstüne karanlıklar (oluşmuş). (Orada bulunan kimse) elini çıkarsa neredeyse onu bile göremez. (İnkârcılar kalplerindeki koyu karanlık sebebiyle hakkı göremez ve hidayete eremezler.) Bir kimseye (kötü niyet ve eyleminden dolayı) Allah nur vermemiş ise artık o kimsenin aydınlıktan nasibi yoktur.
a41. Göklerde ve yerde bulunanlarla havada sürüler halinde (uçan) kuşların (kulluklarının bir gereği olarak) Allah’ın sınırsız kudret ve yüceliğini dile getirerek görevlerini icra ettiklerini görmüyor musun? Bu varlıkların her biri Allah’a nasıl yönelip niyaz edeceğini kendine özgü tesbihini/vazifesini bilir. Allah da onların ne yaptığını tam olarak bilir.
a42. Göklerin ve yerin hükümranlığı Allah’ındır ve herkes Allah’a dönecektir. Bkz. 3/189 4/126 5/120 57/2 85/9
a43. Görmüyor musun ki Allah bulutları oradan oraya sürüyor sonra birleştiriyor sonra üst üste yığıyor (yoğunlaştırıyor). Arkasından aralarından yağmur yağdığını görürsün. (Yine Allah) gökten dağlar gibi yüklü bulutlardan dolu indirir de onunla dilediğine (hak ettiği için musibet) verir ve dilediğinden de (o musibeti) uzak tutar. (Bulutlardan çıkan) şimşeğin parıltısı neredeyse gözleri kör eder.
a44. Allah (uzatıp kısaltarak) geceyi gündüze ve gündüzü geceye dönüştürür. Hiç kuşkusuz dikkatli gözlemcilerin bu olaydan alacakları dersler vardır.
a45. Allah her canlıyı sudan (nutfeden) yaratmıştır. Onlardan bir kısmı karnı üzerinde sürünür bir kısmı iki ayak üzerinde yürür bir kısmı da dört ayak üzerinde hayatına devam eder. Allah dilediğini (dilediği şekilde) yaratır. Allah’ın her şeye gücü yeter.
a46. Andolsun ki biz gerçeği bütün açıklığıyla ortaya koyan ayetler indirdik. Allah dileyeni doğru yola iletir.
a47.  (Öyleleri de vardır ki:) “Allah’a ve resule inandık ve direktiflerine uymayı kabul ettik” derler. Fakat bazıları bu sözlerinden sonra sırt çevirirler. İşte onlar inanmış değillerdir.
a48. Aralarında hüküm vermesi için Allah’(ın mesajın)a ve resulün (davetine) çağırıldıkları zaman bir de bakarsın ki içlerinden bir grup hemen yüz çevirip uzaklaşır.
a49.  Ama verilen hüküm kendi lehlerinde ise boyun eğerek ona gelirler.
a50. Bunların kalplerinde bir hastalık mı var? Yoksa şüphe mi ediyorlar? Yahut Allah’ın ve Resulünün kendilerine haksızlık yapacağından mı korkuyorlar? Hayır (kendilerine) haksızlık yapan onların kendileridir!
a51. Aralarında hüküm verilmesi için Allah’a ve Resulüne dâvet edilen mü’minlerin söyleyeceği tek söz: “Duyduk ve itaat ettik” demeleridir. İşte onlar kurtuluşa erenlerin ta kendileridir.
a52. Kim(ler) Allah’a ve Resulüne itaat eder Allah’ın azabından korkar ve O’na karşı gelmekten sakınırsa işte onlar kurtuluşa ve mutluluğa erenlerdir.
a53. (Ey Resul!) Senin kendilerine emretmen halinde savaşa çıkacaklarına dair var güçleriyle yemin ederler. De ki: “Yemin etmeyin! Sizden istenen münasip şekilde itaat etmektir. Şüphesiz Allah yaptıklarınızdan haberdardır.”
a54. De ki: “Allah’a itaat edin resule itaat edin! Eğer yüz çevirirseniz bilin ki ona yüklenen sorumluluk yalnız ona aittir; size yüklenen sorumluluk da yalnızca size aittir. Eğer ona itaat ederseniz doğru yola erersiniz. Resulün görevi ancak apaçık bir tebliğdir.
a55. Allah iman edip dürüst ve erdemli davranışlarda bulunanlara tıpkı kendilerinden önce gelip geçen (bazı toplumları) egemen kıldığı gibi onları da yeryüzünde mutlaka egemen kılacağına; onları üzerinde görmekten hoşnut olduğu dini onlar için kuvvetle kökleştireceğine ve çektikleri korkulardan sonra onları mutlaka güvenli bir duruma kavuşturacağına dair söz vermiştir. Onlar yalnızca bana kulluk ederler ve bana hiçbir şeyi asla ortak koşmazlar. Artık bundan sonra kim(ler) inkâr ederse işte onlar günahkârların ta kendileridir.
a56. Namazı ikame edin zekâtı verin resule itaat edin ki size merhamet edilsin.
a57. İnkârcıların (Allah’ı) dünyada aciz bırakacaklarını sakın zannetme! Onların varacakları yer ateştir. Gerçekten ne kötü bir sondur bu!
a58. Ey inananlar! Ellerinizin altında olan köle ve cariyeler ve sizden henüz erginliğe ermemiş olan (çocuk)lar günün şu üç vaktinde; sabah namazından önce (yataktan kalkarken) gün ortasında soyunup dinlenmeye çekildiğiniz zaman ve yatsı namazından sonra (yatmaya hazırlanırken) yanınıza girmeden önce sizden izin istesinler. Bu üç vakit mahremiyetinizin korunmasız olabileceği vakitlerdir. Bu vakitlerin dışında birbirinizin yanına girip çıkmanızda sizin için de onlar için de bir sakınca yoktur. Allah mesajlarını size işte böyle açıklamaktadır. Allah hakkıyla bilendir hüküm ve hikmet sahibidir.
a59.  Çocuklarınız erginlik çağına geldiklerinde kendilerinden önceki (büyük)lerin yaptığı gibi onlar da (yatak odalarına girmek için) izin istesinler. İşte Allah (ahlaki kuralları içeren) ayetlerini size böyle açıklıyor. Allah (yarattığı insanı herkesten çok daha) iyi bilen ve buna göre hüküm verendir.
a60. Evlenme arzu ve ümidi kalmamış (çocuktan kesilmiş ihtiyar) kadınların ziynet yerlerini teşhir etmeksizin dış giysilerini çıkarmalarında kendileri için bir günah yoktur. Bununla beraber sakınmaları (örtünmeleri) kendileri için daha hayırlıdır. Zira Allah (konuşulan) her şeyi işiten (kalplerde olan) her şeyi bilendir.
a61. Kör için bir sorumluluk yoktur. Topal için de bir sorumluluk yoktur. Hastaya da bir sorumluluk yoktur. Evlerinizde babalarınızın evlerinde annelerinizin evlerinde erkek kardeşlerinizin evlerinde kız kardeşlerinizin evlerinde amcalarınızın evlerinde halalarınızın evlerinde dayılarınızın evlerinde teyzelerinizin evlerinde yahut anahtarları size bırakılıp sahip çıkmanız istenen yerlerde veya arkadaşlarınızın evlerinde yemek yemenizde mahzur yoktur. İster toplu olarak isterse ayrı ayrı yemenizde de sakınca yoktur. Bu evlerden (herhangi birine) her girdiğinizde Allah katından bolluk bereket ve esenlik dileyerek birbirinize mutlaka selam verin. İşte Allah aklınızı işletesiniz diye ayetlerini size böyle açıklıyor.
Bkz. 58/8
a62. Mü’minler ancak Allah’a ve Resulüne gönülden inanmış kimselerdir. Onlar o resulle birlikte toplumu ilgilendiren bir işle meşgulken ondan izin istemedikçe bırakıp gitmezler. (Resulüm!) Şu senden izin isteyenler hakikaten Allah’a ve resulüne iman etmiş kimselerdir. Öyle ise bazı işleri için senden izin istediklerinde sen de onlardan uygun gördüğüne izin ver. Onlar için Allah’tan bağış dile! Muhakkak ki Allah çok bağışlayandır çok merhamet edendir. Bkz. 9/44
a63. (Ey inananlar!) resulün (sizi) çağırmasını aranızda birbirinizi çağırmanız gibi tutmayın (saygıyla davetine koşun ve size izin verinceye kadar yanından ayrılmayın). Allah arkadaşlarını siper ederek gizlice resulün yanından sıvışanları iyi bilir. Onun emrini çiğneyenler ya başlarına bir bela gelmesinden ya da acıklı bir azaba uğramasından korkmalıdırlar.
a64. Bilmiş olun ki göklerde ve yerde olan her şey şüphesiz Allah’ındır. O içinde bulunduğunuz durumu (ne yaptığınızı ne yapmak istediğinizi nasıl bir niyet taşıdığınızı) çok iyi bilmektedir. (Yaşayan herkes) bir gün O’na döndürülecek ve o zaman O (hayattayken) yaptıkları her şeyi kendilerine haber verecektir. Çünkü Allah her şeyi hakkıyla bilendir.
,
a1. Âlemlere bir uyarıcı olsun diye kuluna Furkan’ı (Hak ile Batılı birbirinden ayıran Kur’an’ı) indiren Allah ne yüce bir bereket kaynağıdır.
a2. Göklerin ve yerin egemenliği O’na aittir. Soy sop edinmemiştir. Egemenliğinde herhangi bir ortağı yoktur. Her şeyi yaratan ve her şeyi belli bir ölçüye göre düzene koyan O’dur. Bkz. 54/49 55/7 87/3
a3. (Müşrikler Allah’a inanmakla beraber) O’ndan başka hiçbir şey yaratamayan ve zaten kendileri de yaratılmış olan; üstelik kendilerine fayda ve zararları dokunmayan öldürmeye yaşatmaya ve ölüleri diriltip çıkarmaya güçleri yetmeyen varlıkları da ilâhlar edindiler.
a4. O inkârcılar: “Bu Kur’an onun (Muhammed’in) uydurmasıdır ona başka bir topluluk yardım etmiştir” diyerek yalan söyleyip zulmettiler.
Bkz.  2/78 7/157-158
a5. “Ve Kur’an ayetleri öncekilerin masallarıdır. Onları kendisi yazdırmıştır. Bunlar (ezberlemesi için) sabah-akşam kendisine okunmaktadır” dediler.
Bkz. 16/24 83/13
a6. De ki: “Onu göklerin ve yerin bütün sırlarını bilen (Allah) indirdi! Doğrusu O çok bağışlayan çok merhamet edendir.”
Bkz.14/38 20/7
a7. (Yine onlar) dediler ki: “Bu ne biçim resuldür ki (bizim gibi) yemek yiyor ve çarşıda pazarda geziyor? Ona kendisi ile birlikte uyarma görevi yürüten bir melek indirilseydi ya!”
Bkz. 6/8 17/92
a8. “Ya da kendisine bir hazine verilseydi veya ürünleri ile beslenebileceği bir bahçesi olsaydı!” (Ayrıca) bu zalimler (müminlere:) “Sizler büyülenmiş akli dengesi bozuk bir adamın peşinden gidiyorsunuz” dediler.
Bkz. 17/93 26/187
a9. (Ey Resul!) Senin hakkında nasıl misaller getirdiler de doğru yoldan saptılar. Artık onlar (inatları ve eylemleri yüzünden doğru) yolu bulamazlar!
Bkz. 17/48
a10. Şanı yüce ve cömert olan (Allah) dilediği takdirde senin için bu (dediklerin)den daha hayırlı olan altından ırmaklar akan cennetler var eder; yine senin için (orada) köşkler yalılar inşa eder.
a11. Hayır onlar kıyameti de yalanladılar. Biz ise o kıyameti yalanlayanlara çılgın alevli bir ateş hazırlamışız.
a12. (Bu ateş) onları uzak bir yerden görünce onlar onun gazaplı öfkesini ve uğultusunu işitecekler.
a13. Elleri boyunlarına bağlanmış olarak cehennemin daracık bir yerine atıldıkları zaman orada yok olup gitmeyi isteyecekler.
a14. (Orada kendilerine:) “Bugün bir kere yok olmayı istemeyin birçok kere yok olmayı isteyin!” (denecek). Bkz. 4/56 14/21 20/74 52/16 87/13
a15. De ki: “Bu mu daha hayırlıdır yoksa Allah’a karşı sorumluluk bilinciyle yaşayanlara bir mükâfat ve yerleşme yeri olarak vaad edilen ebedi cennet mi?”
a16. Ebedî olarak kalacakları orada onlar için diledikleri her şey vardır. Bu Rabbinin istenmeye değer bir vaadidir.
a17. (Rabbin) onları ve Allah’tan başka taptıkları şeyleri de bir araya getireceği gün (kendilerine tanrısal nitelikler yakıştırılan bu varlıklara:) “Siz mi saptırdınız benim şu kullarımı yoksa onlar kendileri mi saptılar” diye soracak.
a18. Onlar şöyle cevap verecekler: “Sınırsız kudret ve yüceliğinle seni tenzih ederiz! Senin dışında başka dostlar edinmek bize yakışmaz. Fakat sen onlara ve atalarına o kadar bol nimetler verdin ki; (onlar azıtıp) sonunda seni anmayı unuttular ve yok olmayı hak eden bir topluluk oldular.”
a19. (Bunun üzerine Allah müşriklere şöyle diyecek:) “İşte (sizin tanrı yerine koyduğunuz kimseler geçmişte) ileri sürdüğünüz iddiaların yalan olduğunu ortaya koydular” diyecek “artık ne (hak ettiğiniz azabı) başınızdan savabilirsiniz ne de kendinize bir destek bulabilirsiniz! Çünkü içinizden her kim (böyle bir) kötülük işlemişse ona büyük bir azap tattıracağız!”
a20. Senden önce gönderdiğimiz bütün resuller de şüphesiz yemek yerler çarşıda pazarda gezerlerdi. (Ey insanlar!) Sizi birbiriniz için imtihan aracı kıldık ki (bakalım) sabredecek misiniz? Rabbin (her şeyi) hakkıyla görendir. Bkz. 12/109 18/110 21/8 46/9
a21. Bize kavuşmayı (hesap günü huzurumuza gelmeyi) ummayanlar: “Bize ya melekler indirilmeliydi ya da Rabbimizi görmeliydik” dediler. Andolsun ki onlar kendilerini büyük görerek azgınlıkta son derece ileri gittiler. Bkz. 6/124 15/7 17/92
a22. Melekleri görecekleri günde o günahkârlara hiçbir müjdeli haber yoktur. Ve o gün (melekler onlara:) “Sevinmek size haramdır haram!” diyecekler.
a23. Onların (dünyada hayır namına) yaptıkları her işin üzerine varıp hepsini toz duman edeceğiz (çünkü iman olmadan hiçbir şeyin değeri yoktur). Bkz. 2/264 14/18 24/39
a24. O gün cennet halkının kalacakları yer çok huzurlu ve dinlenecekleri yer de pek güzel olacak.
a25. O gün gök parçalanarak beyaz bulut kümelerine dönüşecek ve melekler gruplar halinde inecekler. Bkz. 2/210
a26. O gün gerçek egemenliğin (yalnızca) Rahman (olan Allah)’a ait olduğu (bütün açıklığıyla ortaya çıkacak) ve inkârcılar için çok zor bir gün olacak.
a27. O gün; zalim kimse parmaklarını ısırarak: “Ne olurdu (bana) ben de Resul’le beraber bir yol tutsaydım diyecek.
a28. “Yazıklar olsun bana! Keşke falanı dost edinmeseydim (diye vahlanacak)!”
a29. “Andolsun ki Kur’an bana geldikten sonra beni ondan o saptırdı. Zaten şeytan insanı (rezil ederek) yalnız ve yardımcısız bırakır (diyerek pişmanlığını dile getirecek ama bu pişmanlığı bir işe yaramayacak)”. Bkz. 33/66-67
a30. Resul de: “Ey Rabbim! Kavmim şu Kur’an’ı terk edilmiş/dışlanmış bir şey haline getirdi” diyecek.
a31. İşte (Ey Resûl sana Mekkeli müşrikleri) böylece düşman yaptığımız gibi (senden önce de) her nebinin karşısına suçlulardan bir düşman çıkarmıştık. Yol gösterici ve yardımcı olarak Rabbin (sana) yeter. Bkz. 6/112-113
a32. İnkârcılar: “Kur’an ona bir defada toptan indirilseydi ya!” dediler. Oysa Biz onu senin kalbine iyice yerleştirmek (ve insanların kavramasını kolayca sağlamak) için tutarlı bir bütün oluşturacak şekilde ayet ayet sûre sûre okuduk/indirdik. Bkz. 17/106
a33. Onların sana getirdikleri hiçbir örnek yoktur ki biz (ona karşı) sana hakkı/doğruyu ve çok daha güzel olan açıklamayı getirmiş olmayalım.
a34. O yüzüstü (süründürülerek) cehenneme atılacak olanlar var ya; işte en kötü yer onların yeridir ve en sapık yol da onların yoludur.
a35. Andolsun ki biz Musa’ya Kitab’ı (Tevrat’ı) verdik ve kardeşi Harun’u görevinde ona yardımcı kıldık.
a36. Onlara: “Ayetlerimizi yalanlayan (Firavun’un önderlik ettiği) topluluğa gidin” dedik. Nihayet (inadına Hakka karşı direndikleri için) onları (suda) batırıp yok ettik.
a37. Nuh kavmini de resullerini yalanladıkları zaman suda boğduk ve kendilerini insanlar için bir ibret yaptık. Biz zalimlere acı veren bir azap hazırlamışızdır.
a38. Ad ve Semud toplumunu da Ress halkını ve bunların arasında (gelip geçen) daha nice (isyankâr) nesilleri de (yaptıkları yüzünden topluca cezalandırdık).
a39. Bunların her birine (akıllarını başlarına alsınlar diye eskilerden) misaller getirdik. (Fakat öğüt almayarak inadına küfürde ısrar ettikleri için) hepsini kırıp geçirdik.
a40. Andolsun ki (Kureyş müşrikleri ticaret için Şam’a giderken) bela yağmuruna tutulan (Lût kavminin Sodom) şehrine de uğramışlardı. Peki orada olup biteni (ibret için) fark etmediler mi? Doğrusu onlar öldükten sonra diriltileceklerini hiç düşünmezler.
a41#42. Seni gördükleri zaman seninle yalnızca alay ediyorlar ve “Allah’ın resul olarak gönderdiği bu mudur? Eğer onlara (putlarımıza) sıkıca sarılmasaydık bizi neredeyse tanrılarımızdan uzaklaştıracaktı!” (diyorlar.) Fakat azabı gördükleri zaman (doğru) yoldan uzaklaşan kişinin kim olduğunu bilecekler!

a43. Heva ve hevesini tanrı edinen kimseyi gördün mü? Şimdi onun üzerine sen mi vekil olacaksın (da onu Allah’ın azabından koruyacaksın)?
Bkz. 28/50 45/23
a44. Yoksa sen onların çoğunun (söz) dinleyeceklerini yahut akıllarını kullanacaklarını mı sanıyorsun? Onlar hayvanlar gibidirler belki yol bakımından onlardan daha şaşkındırlar. Bkz. 7/179
a45#46. Görmez misin Rabbin gölgeyi (koyduğu tabiat yasalarına bağlı olarak akşama doğru) nasıl uzatıyor. Eğer dileseydi onu olduğu gibi bırakırdı (dünyayı durdururdu da yaşanmaz hale getirirdi). Sonra biz güneşi de o gölge üzerine bir delil yaptık. Sonra onu (uzayan gölgeyi) yavaş yavaş (dünyanın dönmesiyle) kendimize çektik (kısalttık).

a47. O geceyi size bir örtü uykuyu istirahat zamanı ve gündüzü de hareket ve çalışma vakti yapandır. Bkz. 28/73 78/9-11
a48. (Yağmur) rahmetinin önünden rüzgârları müjdeci olarak gönderen O’dur. Evet böylece gökten tertemiz suyu biz indiriyoruz.
a49. (Yağmuru yağdırmaktaki amacımız) bu su ile ölü (kupkuru) bir yöreyi canlandırmak yarattığımız çok sayıda hayvanın ve insanın su ihtiyacını karşılamaktır.
a50. Andolsun ki o (yağmur)u memleketler arasında taksim ettik ki (insanlar) düşünüp ders alsınlar. Ama insanların çoğu nankörlükte direndiler.
a51. (Ey Resul!) Dileseydik her memlekete/kasabaya bir uyarıcı gönderirdik (ve böylece yükünü hafifletirdik).
a52. (Ama seni âlemlere rahmetimizin bir vesilesi olarak gönderdik) o halde sakın inkârcılara boyun eğme! (Kur’an’a dayanarak) olanca gücünle onlarla mücadele et!
a53. O birinin suyu lezzetli ve tatlı diğerininki tuzlu ve acı olan iki denizi salıverip aralarına da görünmez bir perde ve karışmalarını önleyici bir engel koyandır. Bkz. 16/14 27/61 35/12 55/19-20
a54. İnsanı (nutfe olarak) sudan yaratıp da ondan soy sop ve hısımlık meydana getiren O’dur. Senin Rabbin her şeye hakkıyla gücü yetendir.
a55. (Ama yine de bazıları) Allah’tan başka kendilerine yarar sağlamayacak zarar da veremeyecek şeylere de tapınıp dururlar. (Zaten gerçek) kâfir Rabbine karşı sırtını dönen kişidir!
a56. Biz seni sadece müjdeleyici ve uyarıcı olarak gönderdik. Bkz. 2/119 17/105 33/45 34/28 35/24 48/8
a57. De ki: “Ben buna karşılık sizden bir ücret istemiyorum. Ancak Rabbine doğru bir yol tutmak isteyen kimseler olmanızı istiyorum.” Bkz. 6/90 23/72 34/47 36/21 38/86 42/23
a58. Öyleyse hiç ölmeyen daima diri olan (Allah’a) güven ve O’nu övgüyle tesbih et (O’nun istediği gibi yaşa)! Kimse kullarının günahlarından O’nun kadar haberdar değildir.
a59. Gökleri yeri ve ikisi arasındakileri altı evrede yaratan sonra da yarattıklarının kanununu koyarak hepsi üzerinde egemenlik kuran O’dur. O’nun rahmeti boldur. O halde sen her ne isteyeceksen her şeyden haberdar olan (Allah’)tan iste! Bkz. 7/54 ve dipnotu 10/3 11/7 32/4 50/38 57/4
a60. Onlara: “Rahman (olan Allah)’a secde edin denildiği zaman; “Rahman da nedir/kimdir? Senin bize emrettiğine mi secde edeceğiz?” derler ve bu onların nefretini artırır.
a61. Göğe burçlar (takımyıldızları) yerleştiren orada bir ışık kaynağı (güneş) ve aydınlatıcı bir ay yaratan (Allah) ne yüce bir bereket kaynağıdır. Bkz. 15/16 ve dipnotu 17/12 28/71 36/37
a62. O öğüt almak isteyen ve çok şükredici olmayı dileyen kimseler için geceyi ve gündüzü birbiri ardınca getirendir.
a63. Rahman’ın has kulları yeryüzünde vakar ve tevazu ile yürürler (hayatlarını gösterişten uzak yaşarlar). Cahiller onlara laf attığı zaman (tartışmadan) “selâm!” der (geçer)ler.
a64. Onlar gecelerin(in bir kısmını) Rablerine secde ederek ve kıyama durarak (namaz kılarak) geçirirler.
a65. Onlar şöyle yakarırlar: “Ey Rabbimiz! Bizden cehennem azabını uzaklaştır gerçekten onun azabı ebedi bir felakettir!
a66. Şüphesiz ne kötü bir durak ve ne kötü bir konaktır orası.”
a67. Onlar harcadıkları zaman saçıp savurmadıkları gibi cimrilik de etmezler. İkisi arasında doğru olanı yaparlar. Bkz. 17/29
a68. Onlar Allah ile beraber başka bir ilâha kulluk etmeyen haksız yere Allah’ın haram kıldığı cana kıymayan ve zina etmeyen kimselerdir. (Allah’ın yasakladığı bu fiillerden) herhangi birini yapan kimse günahının cezasını bulur. Bkz. 17/33
a69. Kıyamet günü onun azabı kat kat artırılır ve orada horlanmış olarak tek başına kalakalır.
a70. Ancak (kötülüklerinden) tevbe edip doğru yola dönen iman edip dürüst ve erdemli davranışlar ortaya koyan kimseler bunun dışındadır. Allah böylelerinin kötülüklerini güzelliğe dönüştürür. Allah çok bağışlayandır çok merhamet edendir.
a71. Her kim tevbe edip sorumlu davranır ve faydalı işler yaparsa şüphesiz o Allah’a tevbesi kabul edilmiş olarak döner.
a72. Onlar öyle kişilerdir ki yalan yere şahitlik etmezler boş ve anlamsız şeylerle (uğraşan kimselerle) karşılaştıkları zaman yanlarından vakarla geçip giderler. Bkz. 28/55
a73. Onlar kendilerine Rablerinin ayetleri hatırlatıldığı zaman onlara sağır ve kör kesilmezler (onları duymazlıktan ve görmezlikten gelmezler onlara ilgisiz kalmazlar). Bkz. 2/18
a74. Onlar: “Ey Rabbimiz! Eşlerimizi ve çocuklarımızı bize göz aydınlığı kıl ve bizi Allah’a karşı sorumluluk bilinciyle yaşamak isteyenlere önder eyle!” diye dua ederler.
a75. İşte onlar sabretmelerine karşılık cennetin yüksek makamlarıyla mükâfatlandırılacaklar ve orada esenlik dileğiyle ve selâmla karşılanacaklardır.
a76. Onlar orada (ebedi olarak) kalacaklardır. Orası ne güzel bir karargâh (ne güzel) bir ikametgâhtır!
a77. De ki: “(Allah’tan başkasına) kulluk etmezseniz (şirk koşmazsanız) Rabbim size ne diye (azap) etsin ki! Ama sizler (Allah’ın ayetlerini ve elçilerini) yalanladınız inkâr ettiniz. Bunun için azap hiçbir zaman yakanızı bırakmayacaktır.”
,
a1.Tâ Sin Mim.
a2. Bunlar kendi içinde apaçık ve tutarlı olan ve gerçeği bütün açıklığıyla ortaya koyan ilahi kelamın ayetleridir.
a3. (Ey Muhammed!) Onlar inanmıyorlar diye neredeyse kendini tüketeceksin! Bkz. 15/97 18/6 35/8
a4. Biz (onların zorla iman etmesini) murad etseydik onlara gökten (dehşet verici) bir mucize indirirdik de ona (toptan) boyun eğmek zorunda kalırlardı (ama buna gerek duymadık).
a5. Ama onlar ne zaman Rahman’dan yeni bir öğüt gelse kesinlikle ondan yüz çevirirler.
a6. Onlar (Allah’tan gelen ayetleri) yalanladılar. Fakat alay konusu ettikleri şeyin (azap) haberleri ile yakında yüz yüze geleceklerdir.
a7. Onlar yeryüzüne hiç bakmazlar mı? Biz orada her çeşitten nice güzel bitkiler çıkarmışız?
a8. Şüphesiz bunların her birinde (Allah’ın kudretine işaret eden merhametini gözler önüne seren apaçık) bir delil vardır. Fakat yine de onların çoğu inanmamakta diretiyor. Bkz. 26/67 103 121 174 190
a9. Muhakkak ki senin Rabbin elbette O mutlak galiptir çok merhametlidir.
a10#11. Hani Rabbin Musa’ya seslenmişti: “Zulmetmekte olan kavme git! Firavunun toplumuna git. Hâlâ Allah’a karşı gelmekten sakınmayacaklar mı (diye sor)?”

a12. Musa şöyle dedi: “Ey Rabbim! Onların beni yalanlamalarından korkuyorum.
a13. (Bundan dolayı) içim daralır akıcı konuşamam. Onun için Harun’a da resullük ver (ve onu bana yardımcı yap)!
a14. Bir de (genç yaşımda Kıpti’nin ölümüne sebep olduğumdan dolayı) onların bana isnat ettikleri bir suç var. Bu yüzden onların beni öldürmelerinden de korkuyorum.” Bkz. 20/25-28 28/14-15 ve dipnotu
a15. Allah buyurdu ki: “Hayır (korkma)! İkinizde mesajlarımızla gidiniz. Çünkü (yapacağınız çağrıyı) izlemek ve (konuşulanları) dinlemek için Biz de sizinle beraber olacağız.” Bkz. 20/46 28/35
a16#17. Gecikmeksizin Firavun’a gidin ve deyin ki: “Şüphesiz biz âlemlerin Rabbinin elçileriyiz. İsrailoğullarını bizimle beraber gönder!”

a18. (Firavun:) “Biz seni çocukken yanımızda yetiştirmemiş miydik? Ve sen ömrünün pek çok yılını bizim aramızda geçirmemiş miydin?
a19. Sonunda yapacağını yaptın (adam öldürdün) ve nankör biri olduğunu gösterdin!” dedi.
a20. (Musa) dedi ki: “Ben onu o vakit kendimi kaybetmiş bir hâlde (bir yumruk vurmakla adamın ölebileceğini bilemeden) yaptım. Bkz. 20/40 28/15 18
a21. Sizden korktuğum için de hemen aranızdan kaçtım. Derken Rabbim bana hüküm ve hikmet bahşetti de beni resullerden biri yaptı.
a22. Başıma kaktığın o iyilik İsrailoğullarını kendine köle yapman yüzündendir.”
a23. Firavun ona: “Âlemlerin Rabbi ne demektir?” diye sordu.
a24. (Musa:) “Eğer gerçekten (doğruyu) öğrenmek ve (onu) yürekten benimsemek istiyorsanız (söyleyeyim;) göklerin yerin ve bu ikisi arasında var olan her şeyin Rabbi demektir!” diye cevap verdi.
a25. (Firavun) çevresindekilere: “(Onun ne dediğini) duydunuz mu?” dedi.
a26. (Ve Musa:) “O sizin de Rabbinizdir göçüp gitmiş atalarınızın da Rabbidir!” dedi.
a27. (Firavun etrafındakilere:) “Dikkat edin! Size gönderilen bu elçi kesinlikle bir delidir!” dedi.
a28. (Musa:) “O doğunun da batının da ve ikisi arasındaki her şeyin de Rabbidir. Eğer aklınız varsa anlarsınız” dedi.
a29. (Firavun:) “Eğer benden başka bir ilah edinirsen yemin ederim ki seni hapse attırırım” dedi.
a30. (Musa:) “Sana apaçık bir delil getirmiş olsam da mı?” dedi.
a31. (Firavun:) “Eğer doğru sözlü biriysen haydi çıkar ortaya o dediğini!” diye cevap verdi.
a32. Bunun üzerine (Musa) asasını bırakıverdi bir de (ne görsünler) o açıkça kocaman bir yılan/ejderha oluverdi.
a33. Ve elini (koynundan) çekip çıkardı ki bakanların gözlerini kamaştıracak kadar bembeyaz (olmuş)! Bkz. 7/108 28/32
a34. (Firavun) çevresindeki ileri gelenlere: “Şüphesiz bu bilgin bir sihirbazdır.
a35. Sizi yaptığı sihirle yurdunuzdan çıkarmak istiyor. Ne dersiniz?” dedi.
a36. (Onlar da:) “Onu ve kardeşini bir süre alıkoy bu arada şehirlere haberciler gönder.
a37. Sana bütün usta sihirbazları getirsinler” dediler.
a38. Böylece sihirbazlar belli bir günün belirlenen bir vaktinde bir araya getirildiler.
a39. Ve insanlara da: “Haydi siz de toplanın” denildi.
a40. “Üstün gelirlerse herhalde sihirbazlara uyarız” dediler.
a41. Sihirbazlar geldiklerinde Firavuna: “Eğer biz üstün gelirsek gerçekten bize bir ödül var mı?” dediler.
a42. (Firavun:) “Elbette hem o takdirde gerçekten de bana yakın olanlar arasında yer alacaksınız” dedi.
a43. Musa onlara: “Ne atacaksanız atın!” dedi.
a44. Bunun üzerine onlar iplerini ve değneklerini attılar ve: “Firavun ’un gücüyle elbette bizler üstün geleceğiz” dediler.
a45. Bunun üzerine Musa asasını bırakıverdi. Bir de (gördüler ki) o bütün uydurduklarını yutuyor!
a46#47#48. Bunu gören sihirbazlar secdeye kapanarak: “Âlemlerin Rabbine Musa ve Harun’un Rabbine iman ettik” dediler.

a49. Firavun: “Ben size izin vermeden ona inanıyorsunuz öyle mi?” diye çıkıştı. “Doğrusu o size sihri öğreten büyüğünüzdür. Andolsun yakında bileceksiniz bana karşı gelip döneklik yapmanız yüzünden işlerinizi/mesleklerinizi ellerinizden alacağım özgürlüğünüzü kısıtlayıp sizi tutuklayacağım ve (daha sonra da ibret olması için) hepinizi asacağım” dedi.
Bkz. 7/124 ve dipnotu 20/71 ve dipnotu.
a50. (O iman edenler) dediler ki: “Zararı yok nasıl olsa biz Rabbimize döndürüleceğiz.
a51. Biz (Musa’ya) inananların öncüleri olduğumuz için Rabbimizin kusurlarımızı bağışlayacağını umarız.”
a52. (Arkasından) Musa’ya: “Bana inanan kullarımı geceleyin yola çıkar; (şunu da bilin ki Firavun ve askerleri) mutlaka sizi takip edecekler” diye vahyettik.
Bkz. 20/77 44/23
a53. Firavun bütün şehirlere toplayıcılar (propagandacılar) gönderdi. (Şöyle diyorlardı:)
a54. “Bunlar (Musa’ya iman eden İsrailoğulları) muhakkak ki (bize nispetle) başıbozuk bir azınlıktır.
a55. “Böyle olmalarına rağmen onlar bize kin duyuyorlar kafa tutuyorlar.”
a56. Biz ise onların yapacaklarına karşı iyi donanımlı uyanık bir topluluğuz.”
a57. Biz de onları (Firavun ve kavmini yaptıkları yüzünden Mısır’daki) bahçelerden ve pınarlardan sürüp çıkardık.
a58. Ve hazinelerden ve güzelim yerlerden ettik.
a59. İşte böylece İsrailoğullarını onlara mirasçı kıldık.
a60. (Firavun ve adamları) gün doğarken (Musa ve ashabını yakalamak için) onları takibe koyuldular.
a61. İki topluluk birbirini görünce Musa’nın adamları: “Eyvah yakalandık” dediler.
a62. (Musa:) “Hayır! Rabbim şüphesiz benimle beraberdir mutlaka bir çıkış yolu gösterecektir” dedi.
a63. O sırada Musa’ya: “Değneğinle denize vur” diye vahyettik. Bunun üzerine (deniz) hemen yarıldı ve her parçası koca bir dağ gibi oldu.
a64. Ötekileri de oraya yaklaştırdık (onlar da yarılan denize girdiler).
a65. Musa ve beraberinde bulunanların hepsini (yarıktan geçirerek) kurtardık.
a66. Sonra ötekileri (yaptıkları yüzünden) suda boğduk.
Bkz. 2/50 8/54 20/78
a67. Şüphesiz bunda (alınacak büyük) bir ders vardır. (Buna rağmen) yine de insanların çoğu inanmamakta diretiyor.
Bkz. 26/8 103 121 174 190
a68. Şüphesiz senin Rabbin elbette mutlak güç sahibidir çok merhametlidir.
a69. (Ey Resul!) Onlara İbrahim’in haberini (kıssasını) da anlat!
a70. Hani o babasına ve kavmine: “Neye tapıyorsunuz?” demişti.
a71. (Onlar da:) “Putlara tapıyoruz ve onlara tapmaya devam edeceğiz” demişlerdi.
a72.  İbrahim: “O putlar kendilerini imdada çağırdığınızda sesinizi duyuyor mu?
a73. Yahut (ihtiyacınız olduğu zaman) size faydaları olur ya da (kötülük yaptığınız zaman) zararları dokunuyor mu?” diye sordu.
a74. (Onlar da:) “Hayır ama biz babalarımızı böyle yaparken bulduk” dediler.
a75#76. (İbrahim:) “Şimdi gördünüz mü siz ve geçmişteki atalarınız neye kulluk ediyormuşsunuz?” dedi.

a77. (İbrahim:) “Şüphesiz ki onlar benim için birer düşmandır. Ancak âlemlerin Rabbi (olan Allah) benim dostumdur.”
a78. “O (Rab ki) beni yoktan var eden ve bana doğru yolu gösterendir.”
a79. “O beni yediren (doyuran) ve içirendir.”
a80. “Hastalandığım zaman bana şifa veren O’dur.”
a81. “Ve beni öldürecek sonra (da) beni diriltecek olan yine O’dur.”
a82. “Büyük hesap günü günahlarımı bağışlayacağını umduğum yine O’dur.”
a83. “Ey Rabbim! Bana (doğruyla eğrinin ne olduğuna) hükmedebilme bilgi ve yeteneğini bağışla ve beni dürüst ve erdemli insanların arasına kat!”
a84. “Benden sonra gelecek ümmetler içinde hayırla anılmayı bana nasip et!”
a85. “Beni nimetlerinle dolu cennetin mirasçılarından kıl!”
a86. “Babamı da bağışla (ona tevbe ve hidayet nasip eyle)! Çünkü o gerçekten yolunu şaşıranlardandır.” Bkz. 9/114 19/47 60/4
a87. “(İnsanların) diriltilecekleri gün beni rezil etme!”
a88. “O gün ne malın bir faydası olur ne de evlâdın.
a89. (O gün) yalnızca Allah’ın huzuruna kötülükten korunmuş bir kalple çıkanlar (kurtulacaklardır)!”
a90. (O gün) Cennet Allah’a karşı gelmekten sakınanlara yaklaştırılacak.
a91. Cehennem de azgınların (Allah’tan başka varlıkları ilah edinenlerin) karşısına çıkarılacaktır.
a92. Onlara şöyle seslenilecek: “tapınıp durduklarınız hani nerededir?”
a93. “Allah’tan başka ilah edindiğiniz putlar şimdi size yardım edebiliyorlar ya da kendilerini kurtarabiliyorlar mı?”
a94. Onlar ve azgınlar tepe taklak oraya atılırlar.
a95. Ve İblisin orduları da hep birlikte (cehenneme atılır).
a96. Orada onlar (taptıklarıyla) çekişerek şöyle diyecekler:
a97. “Allah’a Andolsun ki biz gerçekten apaçık bir sapıklık içindeymişiz.
a98. Çünkü sizi âlemlerin Rabbi ile bir tutuyorduk.”
a99. “Bizi yoldan çıkaran o suçlulardan başkası değildi.”
a100#101. “İşte bu yüzden artık bizim için ne şefaatçiler var ne de yakın bir dost.”

a102. “Ah keşke (dünyaya) bir kere daha dönebilsek de mü’minlerden olabilsek.”
a103. Şüphesiz bu anlatılanlarda (alınacak büyük) bir ders vardır. (Buna rağmen) yine de onların çoğu inanmamakta diretiyor. Bkz. 26/8 67 121 174 190
a104. Ve yine kuşku yok ki senin Rabbin güçlüdür ve merhametlidir.
a105. Nuh’un kavmi de resulleri yalanladı.
a106. Kardeşleri Nuh onlara şöyle demişti: “(Allah’a karşı gelmekten) sakınmaz mısınız?”
a107. “Şüphesiz ben size gönderilmiş güvenilir bir resulüm.
a108. Artık Allah’a karşı gelmekten sakının ve bana itaat edin!”
a109. “Buna karşılık sizden hiçbir ücret istemiyorum. Benim ecrimi takdir etmek ancak âlemlerin Rabbi olan Allah’a aittir.”
a110. “O halde Allah’a karşı gelmekten sakının ve bana itaat edin!”
a111. Dediler ki: “Sana hep sıradan kimseler uymuş iken biz sana inanır mıyız hiç?”
a112. (Nuh) dedi ki: “Onların öteden beri yaptıkları hakkında benim bir bilgim yok.
a113. Onlar hakkında yargıda bulunmak bana değil sadece Rabbime düşer. Keşke bu gerçeğin bilincinde olsanız!”
a114. “Ben inananları kovacak değilim.”
a115. “Ben ancak apaçık bir uyarıcıyım.”
a116. (Onlar:) “Ey Nuh! Eğer bu dediklerinden vazgeçmezsen taşa tutulup öldürülenlerden olacaksın!” dediler.
a117. (Nuh) şöyle yakardı: “Ey Rabbim! Kavmim beni yalanlıyor.
a118. Artık onlarla benim aramda sen hükmet! Beni ve benimle birlikte olan inananları kurtar!”
a119. Bunun üzerine biz onu da beraberindekileri de o yüklü gemi ile kurtardık.
a120. Sonra da geride kalanları (yaptıkları yüzünden) suda boğduk.
a121. Şüphesiz bunda (alınacak büyük) bir ders vardır. (Buna rağmen) yine de onların çoğu inanmamakta diretiyor.
Bkz. 26/8 67 103 174 190
a122. Ve yine kuşku yok ki senin Rabbin üstün iradeli ve merhametlidir.
a123. Âd kavmi de resulleri yalanladı.
a124. Hani kardeşleri Hûd onlara şöyle demişti: “Allah’a karşı gelmekten sakınmaz mısınız?
a125. Şüphesiz ben size gönderilmiş güvenilir bir resulüm.
a126. Öyle ise Allah’a karşı gelmekten sakının ve bana itaat edin.
a127. Buna karşılık sizden hiçbir ücret istemiyorum. Benim ecrimi takdir etmek ancak âlemlerin Rabbi olan Allah’a aittir.”
a128. “Sizler her yüksek tepede gösteriş amaçlı bir anıt (tapınak) dikerek boş işlerle mi uğraşacaksınız?”
a129. “İçlerinde ebedî yaşama ümidiyle sağlam yapılar mı edineceksiniz?”
a130. “Elinize her (fırsat) geçirdiğinizde (başkalarının hukukuna) tecavüz edip zorbalık (mı) yapacaksınız?”
Bkz. 9/109
a131. “Artık Allah’a karşı gelmekten sakının ve bana itaat edin!”
a132. “Düşünebileceğiniz bütün (nimetleri) size sağlayan (Allah’)ın (azabından) sakının.”
a133#134. “(O) Size hayvanlar çocuklar (vererek) yardım etti. Bağlar bahçeler ve pınarlar (lütfetti).”

a135. “Doğrusu ben sizin için büyük bir günün azabından korkuyorum.”
a136. (Onlar) dediler ki: “Sen öğüt versen de öğüt vermesen de bizim için birdir (alışkanlıklarımızdan vazgeçmeyeceğiz).”
a137. “Bizim bu (durumumuz) öncekilerin geleneklerinden başka bir şey değildir.
a138. Biz azaba uğratılacak da değiliz.”
a139. Böylece onu (Hud’u) yalanladılar; biz de (yaptıkları yüzünden) kendilerini helak ettik. Şüphesiz bunda alınacak bir ders vardır fakat (buna rağmen) onların çoğu iman etmekte diretiyor.
a140. Ve yine kuşku yok ki senin Rabbin mutlak galiptir çok merhametlidir.
a141. Semûd (kavmi) de resulleri yalanladı.
a142. Hani kardeşleri Salih onlara şöyle demişti: “Allah’a karşı gelmekten sakınmaz mısınız?”
a143. “Ben size gönderilmiş güvenilir bir resulüm.
a144. Öyle ise Allah’a karşı gelmekten sakının ve bana itaat edin!”
a145. “Buna karşılık sizden hiçbir ücret istemiyorum. Benim ecrimi takdir etmek ancak âlemlerin Rabbi olan Allah’a aittir.”
a146#147#148. “Siz burada bahçelerin pınarların içinde ekinlerin salkımları sarkmış hurmalıkların arasında güven içinde kendi halinize bırakılacağınızı mı sanıyorsunuz?

a149. “Bir de dağları maharetle oyup alımlı köşkler yapacağınızı (mı sanıyorsunuz)?”
a150. “Artık Allah’a karşı gelmekten sakının ve bana itaat edin!”
a151. “Yeryüzünde azıtmışların çağrısına uymayın!”
a152. “Onlar barışa karşı durup fesat çıkarırlar”
a153. Semûdoğulları dediler ki: “Sen ancak büyülenmiş kişilerdensin.”
a154. “Sen de ancak bizim gibi bir beşersin. Eğer doğru söyleyenlerden isen haydi bize bir mucize getir!”
a155. (Salih) şöyle dedi: “İşte bir dişi deve! Onun (belli bir gün) su içme hakkı var sizin de belli bir gün su içme hakkınız vardır.”
a156. “Sakın ona bir kötülük dokundurmayın! Sonra büyük bir günün azabı sizi yakalar.”
a157#158. Derken onu kestiler fakat (çok geçmeden) pişman oldular. Sonunda azap onları yakaladı. Şüphesiz bunda (alınacak büyük) bir ders vardır. (Buna rağmen) yine de onların çoğu iman etmekte diretiyor.

a159. Şüphesiz senin Rabbin mutlak galiptir çok merhametlidir.
a160. Lût kavmi de resulleri yalanladı.
a161. Hani kardeşleri Lût onlara şöyle demişti: “Allah’a karşı gelmekten sakınmaz mısınız?”
a162. “Şüphesiz ben size gönderilmiş güvenilir bir resulüm.
a163. Artık Allah’a karşı gelmekten sakının ve bana itaat edin!”
a164. “Buna karşılık sizden hiçbir ücret istemiyorum. Benim ecrimi takdir etmek ancak âlemlerin Rabbi olan Allah’a aittir.”
a165#166. “Rabbinizin sizin için yarattığı eşlerinizi bırakıyor da insanlar arasından erkeklere mi yanaşıyorsunuz? Siz gerçekten haddi aşan bir topluluksunuz.”

a167. Dediler ki: “Ey Lût! (İşimize karışmaktan) vazgeçmezsen (bu şehirden) mutlaka kovulacaksın!”
a168. Lût dedi ki: “Doğrusu ben sizin bu sapık davranışınızdan tiksinenlerdenim.”
a169. “Ey Rabbim! Beni ve ailemi onların yaptıkları çirkin işten kurtar!”
a170#171. Bunun üzerine biz de onu ve geri kalanlar arasındaki yaşlı bir kadın hariç bütün ailesini kurtardık.

a172. Sonra (Lut’un karısıyla) diğerlerini helâk ettik.
a173. Üzerlerine (dehşetli) bir yağmur yağdırdık. Uyarıldığı halde yola gelmeyenlerin yağmuru ne kötüdür.
a174. Şüphesiz bunda (alınacak büyük) bir ders vardır. (Buna rağmen) yine de onların çoğu inanmamakta diretiyor.
Bkz. 26/8 67 103 121 190
a175. Ve yine kuşku yok ki senin Rabbin mutlak galiptir çok merhametlidir.
a176. Eyke halkı da resulleri yalanladı.
a177. Hani Şuayb onlara şöyle demişti: “Allah’a karşı gelmekten sakınmaz mısınız?”
a178. “Şüphesiz ben size gönderilmiş güvenilir bir resulüm.
a179. Artık Allah’a karşı gelmekten sakının ve bana itaat edin!”
a180. “Buna karşılık sizden hiçbir ücret istemiyorum. Benim ecrimi takdir etmek ancak âlemlerin Rabbi olan Allah’a aittir.”
a181. “Ölçüyü tam yapın. Eksik verenlerden olmayın.
a182. Doğru terazi ile tartın.
a183. İnsanların mallarına düşük değer biçmeyin! Yeryüzünde kargaşa çıkarıp düzeni bozmayın!”
a184. “Sizi ve sizden önceki nesilleri yaratana karşı gelmekten sakının!”
a185. Onlar şöyle dediler: “Sen ancak büyülenmişlerdensin!”
a186. “Sen sadece bizim gibi bir insansın. Biz senin yalancılardan olduğunu düşünüyoruz.”
a187. “Eğer doğru söyleyenlerden isen haydi gökten üzerimize bir parça düşür (de görelim)!”
Bkz. 17/93 25/7-8
a188. (Bunun üzerine Şuayb:) “Rabbim yaptıklarınızı en iyi bilendir” dedi.
a189. (Eykeliler) Şuayb’ı yalanladılar. Bunun üzerine o gölge gününün azabı onları bastırıverdi. Gerçekten ne dehşet gündü o felaket günü!
a190. Şüphesiz bunda (alınacak büyük) bir ders vardır. (Buna rağmen) yine de onların çoğu iman etmediler.
Bkz. 26/8 67 103 121 174
a191. Ve kuşku yok ki senin Rabbin üstün iradeli ve merhametlidir.
a192. Hiç kuşkusuz Kur’an âlemlerin Rabbi tarafından indirilmiştir.
a193. (Ey Muhammed!) Onu güvenilir Ruh (adıyla da bilinen ve daha önceki bütün peygamberlere ilâhî mesajı getirmiş olan vahiy meleği Cebrail) indirmiştir.
a194#195. Uyaran nebilerden olman için onu açık ve anlaşılır bir Arapça ile senin kalbine indirmiştir.

a196. Şüphesiz bu (Kur’an’daki mesajlar) önceki (peygamber)lerin hikmet yüklü kitaplarında da yer almaktadır.
a197. İsrailoğullarına mensup âlimlerin bunu bilmeleri onlar için delil olarak yeterli değil miydi?
a198#199. Eğer biz Kur’an’ı yabancı (ana dili Arapça olmayan) birisine indirseydik de bunu onlara o okusaydı yine ona iman etmezlerdi.

a200. İşte böylece biz o Kur’an’ı (kendi dilleriyle okuyarak) o günahkârların kalplerine soktuk.
a201. Ama onlar yine de o can yakıcı azabı görünceye kadar ona iman etmezler.
a202. İşte hiç farkında olmadıkları bir sırada o azap ansızın kendilerine gelecek
a203. Ve o zaman: “Acaba bize mühlet verilecek mi?” diye soracaklar.
a204. (Buna rağmen) hala bizim azabımızın çabuklaşmasını mı istiyorlar?
a205#206. Ne dersin? Biz onları yıllarca yaşatsak da sonra tehdit edildikleri o azap başlarına gelse

a207. Kendilerine vaktiyle verilmiş olan fırsatlar onlara hiçbir fayda sağlamaz.
a208#209. Biz hiçbir memleketi uyarıcılar göndermedikçe helâk etmedik. Bu bir hatırlatmadır. Yoksa biz kimseye zulmederek haksızlık etmeyiz.

a210#211#212. O Kur’an’ı şeytanlar indirmemiştir. Bu onların harcı da değildir; zaten buna güçleri de yetmez. Çünkü onların vahyi işitmeleri engellenmiştir.

a213. Öyle ise sakın Allah ile beraber başka bir ilâha kulluk etme/başvurma! Sonra azaba uğratılanlardan olursun!
a214. “Artık yakınlarından başlayarak (erişebildiğin) herkesi uyar!”
a215. Sana uyan mü’minlere kol kanat ger!
a216. (Müslüman oldukları halde eski hal ve yaşayışlarına devam ederek) sana karşı gelirlerse: “Ben sizin yaptıklarınızdan sorumlu değilim” de.
a217. Ve bu yolda çok acıyıp esirgeyen O yüceler yücesine güven!
a218. O (Allah) ki nerede olursan ol seni (Allah için ayakta kalmaya çalışırken) görüyor.
a219. Saygı ile secde edenler arasında yer aldığını da (görüyor).
Bkz. 10/61 52/48
a220. Hiç kuşkusuz O (her şeyi) hakkıyla işiten (her şeyi) hakkıyla bilendir.
a221. Size o şeytani güçlerin kime indiğini haber vereyim mi?
a222. Onlar nerede kendi kendini aldatan bir günahkâr ve yalancı varsa ona iner.
a223. Onlar da şeytanlara kulak verirler. Onların çoğu ise yalancıdır.
a224. (İslam karşıtı) şairler var ya bunların peşine de sapkınlarla çapkınlar düşer!
a225. Görmez misin onların her sahada (hayallerin peşinde) şaşkın şaşkın dolaştıklarını.
a226. Ve yapamayacakları şeyleri söyleyip durduklarını?
a227. Yalnız iman edip erdemli davranışlar ortaya koyanlar Allah’ı çokça ananlar ve zulme uğradıklarında zalimlere karşı koyanlar böyle değildirler. Zalimler ne acı bir akıbetle yüz yüze geleceklerini yakında anlayacaklardır.
,
a1. Ta sin. Bu (okuna)nlar Kur’an’ın ve (hakikatleri) apaçık (bildiren) Kitab’ın ayetleridir.
a2. (O kitap) inananlar için bir yol gösterici ve bir müjdedir;
a3. Onlar ki namazı özenerek ikame ederler zekâtı verirler ve ahirete gönülden inanırlar.
a4. Gerçek şu ki; ahirete inanmayanların (kötü) amellerini biz (yaptıkları yüzünden) kendilerine süslü püslü gösterdik. Bu yüzden onlar kalpleri körelmiş olarak şaşkınlık içinde bocalar dururlar.
a5. Onlara çetin bir azap vardır. Ahirette en çok ziyana uğrayanlar yine onlar olacaktır.
a6. Şüphesiz ki bu Kur’an sana hüküm ve hikmet sahibi (her şeyi) hakkıyla bilen Allah tarafından ulaştırılmaktadır.
a7. Hani bir zamanlar Musa ailesine: “Bakın gözüme ateş türü ışık gibi bir şey ilişti; belki ondan size bir haber veya bir ateş koru getiririm de ısınırsınız” demişti.
a8. (Musa) oraya vardığında şöyle bir ses duydu: “Gerek ateşin yanındakiler ve gerekse çevresinde bulunanlar bereketli kılınmıştır. Tüm varlıkların Rabbi olan Allah her türlü noksanlıklardan uzaktır.”
a9. “Ey Musa! Kesin olarak bil ki ben mutlak güç sahibi hüküm ve hikmet sahibi olan Allah’ım”
a10. “Değneğini at.” (Musa değneğini attı.) Onu yılanmış gibi hareket eder görünce dönüp ardına bakmadan kaçtı. (Allah şöyle buyurdu:) “Ey Musa korkma! Benim katımda resuller korkmazlar.”
a11. “Kim zulmeder de sonra (yaptığı) kötülüğün yerine iyilik yaparsa bilsin ki şüphesiz ben çok bağışlayanım çok merhamet edenim.”
a12. (Ve şimdi de) elini koynuna sok kusursuz olarak bembeyaz (parıl parıl) çıksın. (Bu da) Firavun ve onun kavmine (göstereceğin) dokuz mucize içindedir. Çünkü onlar gerçekten yoldan çıkmış bir toplumdur!”
a13. Mucizelerimiz onların gözleri önüne serilince: “Bu apaçık bir büyüdür” dediler.
a14. Ve vicdanları bunların doğruluğuna kesin bir kanaat getirdiği halde sırf gerçeği çarpıtma ve büyüklenmelerinden dolayı bile bile inkâra saptılar. Ama bir bak ki o bozguncuların sonu nasıl oldu!
a15. Andolsun! Biz Davud’a ve Süleyman’a ilim verdik. Onlar da: “Bizi mü’min kullarından birçoğuna (bazı özelliklerle) farklı kılan Allah’a hamd olsun” dediler.
a16. Süleyman Davud’un yerine geçince dedi ki: “Ey insanlar! Bize kuşlarla anlaşma mantığı kavratıldı ve her şey bolca verildi kuşku yok ki bu apaçık bir lütuftur.”
a17. Ve Süleyman’ın cinlerden insanlardan ve kuşlardan oluşan orduları onun önünde toplandı ve hep birlikte saflar halinde yürüyüşe geçtiler.
a18. Nihayet karıncaların bulunduğu vadiye geldiklerinde (dişi) bir karınca: “Ey karıncalar! Hemen yuvalarınıza girin ki Süleyman ve ordusu farkında olmadan sizi ezip geçmesin!” diye bağırdı.
a19. Süleyman karıncanın sesini duyunca gülümseyerek dedi ki: “Ya Rabbi gerek bana ve gerekse ana babama bağışladığın nimetlere olanca gücümle şükretmemi ve hoşnut olacağın iyi işler yapmamı nasip eyle! Rahmetinle beni iyi kullarının arasına kat!”
a20. Süleyman ordusunun kuşlardan oluşan birliğini denetlerken dedi ki: “Hüdhüd’ü niçin göremiyorum yoksa kayıplara mı karıştı?”
a21. “Geçerli bir mazeret ortaya koymadığı takdirde onu şiddetli bir şekilde cezalandıracağım yahut boynunu keseceğim.”
a22. (Hüdhüd) çok geçmeden çıkageldi ve dedi ki: “Senin bilmediğin bir şeyi öğrendim sana Sebe’den çok önemli bir haber getirdim.”
a23. “Ben o yörenin halkını yöneten bir kadınla karşılaştım. Kendisine her şey bolca verilmiş görkemli bir tahtı var.”
a24. “Onu da halkını da Allah’ı bırakıp güneşe tapınırken gördüm. Anlaşılan şeytan onlara bu yaptıklarını güzel gösterip kendilerini yoldan çıkarmış. Onlar da bu yüzden doğru yolu bulamıyorlar.”
a25. “(Şeytanın amacı) onları göklerde ve yerde gizli bulunan şeyleri meydana çıkaran (nefislerinin) gerek saklı tuttukları ve gerekse açığa vurdukları tüm duygularını bilen Allah’a secde etmelerini engellemektir.”
a26. “O Allah ki kendisinden başka hiçbir ilah yoktur O en yüce hükümranlığın arşın Rabbidir.”
a27. (Süleyman Hüdhüd’e) şöyle dedi: “Doğru mu söylüyorsun yoksa yalancılardan mısın göreceğiz! (derhal yazdığı mektubu Hüdhüd’e verip):”
a28. “Al bu mektubumu onlara götür; sonra bir kenara çekilip onları kendi hallerine bırak ve bak bakalım (kendi aralarında ne konuşacaklar ve) nasıl bir sonuca varacaklar?”
a29. (Hüdhüd ’ün götürdüğü mektubu alan Sebe kraliçesi) dedi ki; “Ey devletin ileri gelenleri bana çok önemli bir mektup bırakıldı.”
a30. Mektup Süleyman’dan geliyor ve Rahman ve Rahim olan Allah’ın adı ile başlıyor.
a31. İçinde “Bana karşı büyüklük taslamayınız boyun eğerek huzuruma geliniz.” diye yazıyor.
a32. “Ey ileri gelenler! Durumum hakkında bana görüş bildirin. Sizler yanımda bulunmadıkça (ve kararımı onaylamadıkça) hiçbir işe kesin olarak karar vermem (dedi).”
a33. (Sebeliler) dediler ki: “Biz güçlü kimseleriz ve zorlu savaşçılarız. Emir senindir (istersen Süleyman’ın ordusunun karşısına çıkar savaşın hakkını veririz). Ama yine de emir senindir (düşün taşın ve kararını bize bildir)!”
a34. (Kraliçe Belkıs) şöyle dedi: “Krallar bir memlekete girdi mi orayı harap ederler ve halkının ileri gelenlerini zelil hâle getirirler. İşte onlar böyle yaparlar!
a35. (Bu yüzden meseleyi barış yoluyla çözmek için) ben onlara bir hediye gönderip elçilerinin getirecekleri cevabı bekleyeceğim!”
a36. (Kraliçenin elçisi hediyelerle) gelince Süleyman (ona) dedi ki: “Beni mal ile mi kandıracaksınız? (Şunu iyi bilin ki) Allah’ın bana bağışladığı ayrıcalıklar size verdiği (gelip geçici dünyalık zenginli)klerden daha üstündür. Siz bu hediyenizle övünebilirsiniz?
a37. Sen (getirdiğin bu hediyeleri de al ve) onlara dön! (Ve onlara de ki; taşkınlıklarına devam ederlerse) Andolsun Biz onların üzerlerine karşı koyamayacakları ordularla yürüyeceğiz ve hepsini aşağılık ve perişan bir hâlde oradan sürüp çıkaracağız!”
a38. Süleyman: “Ey ileri gelenler! Onlar bana teslim olmadan önce hanginiz bana onun tahtını getirebilir?” dedi.
a39. Cinlerin elebaşlarından bir ifrit (kuvvetli bir cin): “Sen şu oturduğun yerden kalkmadan önce o tahtı sana getiririm. Hem bu işi başaracak gücüm var ve hem de bu konuda güvenilir bir kişiyim (bana inanabilirsin)” dedi.
a40. Kendisine vahiy ile bilgi verilen kimse (Süleyman demek sen o tahtı ben yerimden kalkmadan bana getirebilirsin öyle mi?): “Gözünü açıp kapamadan o tahtı sana getireyim” dedi. (Süleyman daha sözünü bitirmeden) tahtı önünde kurulu bir biçimde görünce: “Bu şükür mü edeceğim yoksa nankörce mi davranacağım diye beni sınavdan geçirmek isteyen Rabbimin bana yönelik bir lütfudur. Kim şükrederse kendisi için şükretmiş olur. Nankörlük eden de bilsin ki yüce Allah’ın hiçbir şeye ihtiyacı yoktur ve bağışı karşılıksızdır” dedi.
a41. (Süleyman yanındakilere dönerek:) “Tahtı kraliçenin tanımayacağı şekilde değiştirin! Bakalım doğru yolu bulacak mı? Yoksa doğru yolu bulamayan kimselerden mi olacak?” dedi.
a42. (Kraliçe) gelince kendisine: “Bu senin tahtın mıdır?” diye soruldu. O da dedi ki; “Sanki odur. Zaten bu mucizeden önce bize bilgi verilmişti ve biz senin çağrına boyun eğmeye hazırlanmıştık.”
a43. (Bundan önce) onu (Kraliçeyi) Allah’tan başka tapmakta olduğu şeyler (Müslüman olmaktan) alıkoymuştu. Çünkü o da inkârcı toplumun bir üyesiydi.
a44. Ona: “köşke gir” denildi. Köşkü görünce onu(n zeminini) derin bir su sandı ve eteklerini topladı. Süleyman ona: “Bu (zemini) billurdan döşenmiş bir köşktür” dedi. Belkıs: “Ey Rabbim! (Senden başkasına kulluk etmekle) ben kendime zulmettim. Şimdi ise Süleyman ile birlikte âlemlerin Rabbi olan Allah’a teslim oldum!” dedi.
a45. Andolsun ki biz “Yalnız Allah’a kulluk edin (ve O’nun belirlediği ilkeler doğrultusunda hayatınızı düzenleyin!” desin) diye Semûd kavmine soydaşları Salih’i resul olarak göndermiştik. Buna rağmen onlar kısa sürede birbiriyle çekişen (inanan ve inanmayan) iki grup olmuşlar.
Bkz. 7/73-77 11/61-68 26/141-159
a46. (Salih onlara) dedi ki: “Ey kavmim! Niçin iyilikten önce kötülüğün acele gelmesini istiyorsunuz? Merhamet edilmeniz için Allah’tan bağışlanma dileseniz ya!”
a47. (Onlar Ey Salih!) “Sen ve beraberindeki (mü’min)ler yüzünden uğursuzluğa uğradık.” dediler. (Salih ise:) “Sizin uğursuzluğunuzun sebebi Allah tarafından bilinmektedir. Aslında siz (başınıza gelenlerle) imtihan edilmekte olan bir kavimsiniz” dedi.
Bkz. 4/78 7/131 36/19
a48. O şehirde (insanlar arasında) dokuz çete vardı ki bunlar iyiliğe hiç yanaşmaz ülkede bozgunculuk ve fesat çıkarıp dururlardı.
a49. Aralarında Allah adına yemin ederek (gizlice) şöyle dediler: “Ona (Salih’e) ve yakınlarına geceleyin baskın yapıp (öldürelim) sonra da (intikamını almak isteyen) akrabalarına: ‘Biz onun ve yakınlarının öldürülmesine karışmadık. (Bu konuda bize inanın zira) biz kesinlikle doğru söyleyenleriz’ deriz.”
a50. Onlar (böyle) bir tuzak kurdular. Farkında değillerken biz de (kendilerini helak edecek) bir tuzak kurduk.
a51. Ve sonra bak onların kurduğu bütün tuzakların sonu ne oldu? Onları ve kavimlerini topluca yerle bir ettik.
a52. İşte onların yaşadığı evler işledikleri haksızlıklardan ötürü (şimdi) bomboş! Bu (olayda) ibret anlamak isteyen bir toplum için mutlaka bir ders vardır.
a53. (Öğretilerimize yürekten) inanan ve (inandıklarının gereklerini yerine getirerek) Allah’a karşı sorumluluk bilinciyle hayatlarına devam eden erdemli kimseleri ise kurtardık.
a54. Lût’u da (Sodom halkına resul olarak gönderdik.) Hani o kavmine şöyle demişti: “Göz göre göre (insanın yapısına ve yaratılışına aykırı olan) o çirkin işi mi yapıyorsunuz?”
a55. “Siz kadınları bırakıp şehvetle erkeklere mi varıyorsunuz? Doğrusu siz ne yaptığını bilmez bir toplumsunuz!”
Bkz. 26/165-166 29/28-30
a56. Bunun üzerine kavminin cevabı ancak şöyle demek olmuştu: “Lût’un ailesini (kendisiyle beraber inananları) memleketinizden çıkarın. Çünkü onlar (bizden uzak durup) temiz kalmak isteyen insanlarmış (!)”
a57. Biz de onu ve ehlini (kendisiyle beraber inananları) kurtardık yalnız karısının geride kalarak azaba uğrayanlardan olmasını takdir ettik.
a58. Onların üzerine (taş gibi) bir yağmur yağdırdık. Uyarıldığı halde yola gelmeyenler üzerine inen yağmur da ne kötüdür!
Bkz. 26/161-173
a59. (Ey Resul!) De ki: “Allah’a hamd olsun ve seçip beğendiği kullarına da selam olsun. Allah mı daha iyidir yoksa onların Allah’a ortak koştukları şeyler mi?”
a60. (Allah’a ortak koştukları şeyler mi daha iyidir) yoksa gökleri ve yeri yaratan gökten size su indiren (Allah) mı? Biz o su sayesinde bir tek ağacını bile bitirmeye gücünüzün yetmeyeceği alımlı bahçeler bitirdik. Allah’ın yanı sıra başka bir ilah mı var? Hayır (böyle bir iddiada bulunan) onlar sapıklıkta devam eden bir toplumdur!
a61. (Allah’a ortak koştukları şeyler mi daha iyidir) yoksa yeryüzünü dengeli bir yaşama alanı yapan kara parçaları üzerinde nehirler akıtan yeryüzünde köklü dağlar yükselten ve farklı yoğunluktaki iki deniz arasına set koyan (Allah) mı? Allah ile birlikte başka bir ilâh mı var? Hayır onların çoğu (bu gerçekleri bilmedikleri için ne söylediklerini de) bilmiyorlar!
Bkz. 16/14 25/53 35/12 55/19-20
a62. (Allah’a ortak koştuklarınız şeyler mi daha iyidir) yoksa sıkıntıya düşene kendisine yalvardığı takdirde cevap vererek sıkıntısını gideren ve sizi kuşaklar halinde yeryüzüne egemen kılan (Allah) mı? Allah’ın yanı sıra başka bir ilah mı var? Ne kadar da az öğüt alıyorsunuz!
Bkz. 2/30 6/133 165 16/53 17/67
a63. (Allah’a ortak koştuklarınız şeyler mi daha iyidir) yahut karanın ve denizin karanlıklarında size yolunuzu gösteren ve (yağmur) rahmetinin önünden rüzgârları bir müjdeci olarak gönderen (Allah) mı? Allah ile birlikte başka bir ilâh mı var? Allah onların ortak koştuklarından yücedir.
a64. (Allah’a ortak koştukları şeyler mi daha iyidir) yoksa canlıları ilk kez yaratan ve ölüleri yeniden diriltecek olan gökten ve yerden size besin kaynakları sağlayan (Allah) mı? Allah’ın yanı sıra başka bir ilah mı var? De ki: “Eğer doğru söylüyorsanız delilinizi açıkça koyun ortaya!”
Bkz. 17/5618/51 34/22
a65. (Onlara) de ki: “Göklerde ve yerde olan hiç kimse yaratılmışların duyu ve tasavvur alanı dışında kalan gerçekleri bilemez. (Bütün bunları bilen ancak) Allah’tır. Onlar (ne zaman öleceklerini bilemedikleri gibi) öldükten sonra ne zaman diriltileceklerini de bilemezler.”
a66. Ahiret hakkında bilgi (resuller aracılığı ile) onlara peş peşe gelmiştir. Fakat onlar bu konuda şüphe içindedirler. Daha doğrusu onlar ahiretten yana kördürler.
Bkz. 6/59 7/187 31/34
a67. İnkârcılar dediler ki: “Sahi biz ve atalarımız toprak olduktan sonra gerçekten (diriltilip) çıkarılacak mıyız?”
a68. “Andolsun bize ve atalarımıza bu vaad önceden de yapılmıştı. Bu eskilerin masallarından başka bir şey değildir.”
a69. (Onlara) de ki: “Yeryüzünde (yaptıkları yüzünden helâk edilen medeniyetlerin yerle bir olmuş harabeleri) dolaşın ve suçluların sonunun nasıl olduğuna bir görün!”
a70. (Ey Resul!) Onlar için (inanmıyorlar ve çirkin davranışlar sergiliyorlar diye) üzme kendini! İleri sürdükleri asılsız iddialardan ötürü de canını sıkma (sen sadece üzerine düşen tebliğ görevini yap)!
a71. (İnkârcılar:) “Eğer doğru söyleyen (kimseler) iseniz bu tehdit ne zaman gerçekleşecek?” diyorlar.
a72. Onlara de ki: “Acele gelmesini istediğiniz (azab)ın bir kısmı belki de başınıza gelmek üzeredir.”
a73. Doğrusu senin Rabbin insanlara karşı büyük lütuf sahibidir. Fakat insanların çoğu O’na şükretmezler.
a74. Ve şüphesiz senin Rabbin onların gönüllerinde gizli tuttuklarını da açığa vurduklarını da kesin olarak bilmektedir.
a75. Gökte ve yerde saklı-gizli hiçbir şey yoktur ki kâinatın kayıt sicilinde (Allah’ın) kanunlar ve ilkeler kitabında Levh-i Mahfuz’da (bilgi işlem merkezinde) yazılı olmasın.
a76. Kuşku yok ki bu Kur’an İsrailoğullarına hakkında anlaşmazlığa düştükleri konuların çoğunu açıkça anlatmaktadır.
a77. Muhakkak ki o (Kur’an) inananlar (ve inanmak isteyenler) için gerçek bir yol gösterici ve bir rahmettir.
a78. Şüphesiz senin Rabbin onların arasında hükmünü verecektir. O mutlak güç sahibidir (her şeyi) hakkıyla bilendir.
a79. Öyleyse (yalnızca) Allah’a güven! Çünkü inandığın şey doğruluğu besbelli gerçeğin ta kendisidir.
a80. Bilmiş ol ki sen ölülere işittiremezsin arkasını dönüp kaçmakta olan sağırlara da daveti duyuramazsın.
a81. Sen (Hakkı görmek istemeyen) körleri de sapıklıklarından kurtarıp doğru yola iletemezsin. Sen ancak ayetlerimize inanan ve Rablerine boyun eğmiş Müslümanlara söz dinletebilirsin. Bkz. 7/179 35/22
a82. Ve (Kıyamet hakkında) onlara verilen söz gerçekleştiği zaman onların karşısına yerden kendilerine insanların mesajlarımıza gerçek bir imanla inanmadığını söyleyen bir yaratık çıkaracağız.
a83. O büyük (buluşma ve duruşma) günü her ümmetten ayetlerimizi yalanlayan birer zümre toplarız onlar bir araya getirilip (hesap yerine) sevk edilirler.
a84. Nihayet hesap yerine geldiklerinde (Allah şöyle) buyurur: “(Doğru düşünce ve) bilgi yoluyla üstesinden gelemeyince tutup mesajlarımızı yalanlamaya kalktınız öyle mi? Yoksa yaptığınız başka neydi ki?”
a85. Zalimliklerinden dolayı hak ettikleri o (azap) sözü onlar üzerine kesinleşmiştir. Bu yüzden artık onlar konuşamazlar.
a86. Geceyi dinlenesiniz diye karanlık ve gündüzü de çalışasınız diye aydınlık olarak yarattığımızı onlar görmüyorlar mı? İşte bunda inanan (ve inanmak isteyen) bir toplum için elbette alınacak dersler vardır.
a87. (Diriliş için) Sur’a (ikinci kez) üflendiği gün Allah’ın dilediği (mü’min) kimseler dışında göklerde ve yerde bulunan herkes dehşete kapılır ve her biri boyun eğerek O’nun huzuruna gelir.
a88. Sen dağları görünce onların yerlerinden hiç kımıldamadığını sanırsın. Oysa onlar bulutlar gibi hareket ederler (dünya ile beraber dönerler). Bu her şeyi özenerek yaratan Allah’ın ustalığıdır. Hiç kuşkusuz O yaptığınız her şeyden haberdardır.
a89. Kim (Allah’ın huzuruna ahiret yurduna) iyilikle gelirse karşılığında daha iyisini alır. Böyleleri o günün dehşetine karşı emniyet içindedirler.
Bkz. 4/40 6/160 28/84
a90. Kim de (Allah’ın huzuruna ahiret yurduna) kötülükle gelirse (onlar) yüzleri üstüne ateşe atılırlar. (Onlara:) “Yaptıklarınızdan başkasıyla mı cezalandırılacaktınız?” (denir).
a91#92. (Ey Muhammed de ki:) “Bana sırf bu şehrin Rabbine kulluk etmem emredildi. O bu şehri dokunulmaz kıldı. Her şey O’nundur. Yine bana Müslümanlardan olmam ve Kur’an’ı okumam emredildi.” Artık kim doğru yola girerse yalnız kendisi için girer. Kim de doğru yoldan saparsa (yine kendi aleyhine sapar). De ki: “Ben sadece uyarıcılardan biriyim.”

a93. Ve yine de ki: “Hamd olsun Allah’a! O size ayetlerini gösterecek siz de onları tanıyacaksınız. Rabbin yaptıklarınızdan habersiz değildir!”
,
a1. Tâ Sîn Mîm.
a2. Bunlar (barışın huzurun ve kurtuluşun yollarını gösteren) gerçeği bütün açıklığıyla ortaya koyan ilahi kitabın ayetleridir.
a3. (Ey Resul!) İman edecek bir topluma aktarman için Musa ile Firavun’un arasında geçen olayların bir kısmını sana gerçek olarak anlatacağız.
a4. Doğrusu Firavun o yerde (Mısır’da) büyüklük taslayarak zorbalığa kalkmıştı. (Saltanatını sürdürebilmek için) halkını çeşitli sınıflara bölmüştü. Onlardan bir topluluğu (İsrailoğullarını) zayıflatıyor oğullarını kesiyor kızlarını sağ bırakıyordu. Çünkü o bozgunculardan biriydi.
Bkz. 2/49 7/141
a5. Biz de istiyorduk ki o yerde zayıf düşürül(mek isten)enlere ihsanda bulunalım onları (hayır hizmetinde) önderler yapalım onları (diğerlerinin yerine) mirasçı kılalım.
Bkz. 2/59
a6. Ve onları güvenlik içinde iktidar sahipleri olarak yeryüzünde yerleştirelim. Firavunu (veziri) Hâmân’ı ve onların ordularını da onların (İsrailoğullarının) eliyle korktukları şeye uğratalım (saltanatlarını onların elinden alalım).
Bkz. 7/137 26/59 29/39 40/24
a7. Musa’nın annesine: “Çocuğu emzir. Başına bir şey gelmesinden korkuyorsan (bir sandık içinde) suya (Nil’e) bırak! Korkma ve (ayrı kalmana) üzülme! Çünkü biz onu tekrar sana kavuşturacağız ve onu peygamberlerden biri yapacağız!” diye (ilham yoluyla) bildirdik.
Bkz. 20/38-39
a8. Nihayet (annesi Musa’yı Nil Nehri’ne bırakınca) Firavun ailesi kendilerine düşman ve dert kaynağı olacak olan o çocuğu bulup aldı. Şüphesiz Firavun (veziri) Hâmân ve onların askerleri (kendileri için) hata yapıyorlardı.
a9. Firavun ’un (kendisinden çocuğu olmayan) karısı (sandıkta bir çocuk olduğunu görünce kocasına) şöyle dedi: “Bana da sana da göz aydınlığı (bir çocuk)! Sakın onu öldürmeyin! Belki bize faydası dokunur ya da onu evlat ediniriz.” Hâlbuki onlar (işin sonunun) farkında değillerdi.
a10. Musa’nın annesi gönlü bomboş (olarak) sabaha kadar oğlunu düşündü. Eğer biz vaadimize inananlardan olması için kalbini (sabırla) iyice pekiştirmemiş olsaydık (saraya alınan çocuğun) kendi oğlu olduğunu açığa vuracaktı.
a11. (Annesi Musa’nın) ablasına: “Onun izini takip et!” diye talimat verdi. O da kimse farkına varmadan uzaktan (kardeşi) Musa’yı gözetledi.
a12. Biz (Musa’nın annesi gelmeden) onun diğer sütannelerin sütünü emmemesini sağladık. (Musa’nın ablası onların yanına gelerek:) “Size onun bakımını sizin adınıza üstlenecek ve ona içtenlik ve şefkatle davranacak bir aile göstereyim mi?” dedi.
a13. (Böylece) onu annesine kavuşturduk ki gözü aydın olsun tasalanmasın ve Allah’ın vadinin gerçek olduğunu fakat insanların çoğunun bunu anlamadığını öğrensin.
a14. Derken (Musa) erginlik çağına ulaşıp (zihnen) iyice olgunlaşınca kendisine güçlü bir muhakeme yeteneği ve ilim verdik. İyiliğe yatkın olanları işte böyle mükâfatlandırırız!
a15. Musa halkının haberi olmadığı bir sırada şehre girdi ve iki adamı kavga eder buldu. Biri kendi tarafından (İsrailoğullarından) diğeri de düşman tarafından (Mısırlı bir Kipti) idi. Kendi tarafından olan adam düşmana karşı Musa’dan yardım istedi. Musa da ona (düşman tarafından olana) bir yumruk vurdu derken adam öldü. Musa: “Bu (olsa olsa) şeytanın işindendir. Şüphesiz ki o apaçık saptırıcı bir düşmandır” dedi.
Bkz. 20/40 26/20-22
a16. (Musa:) “Rabbim! Şüphesiz ben nefsime zulmettim. Beni affet!” diye dua etti. Allah da onu affetti. Şüphesiz O çok bağışlayandır çok merhamet edendir.
a17. (Musa:) “Rabbim! Bana verdiğin nimetlerin hakkı için (kim olursa olsun) bir daha suçlulara asla yardımcı olmayacağım!” dedi.
a18. (Musa) şehirde korku içinde etrafı gözetleyerek sabahladı. Bir de baktı ki dün kendisinden yardım isteyen adam (başka bir Kipti ‘ye karşı) yine kendisinden yardım istiyor. Musa ona: “Belli ki sen (ona buna sataşan problem) bir azgınsın!” dedi.
a19. (Musa kavga edenleri ayırmak için) ikisinin de düşmanı olan adamı yakalamak isteyince adam: “Ey Musa! Dün birini öldürdüğün gibi beni de öldürmek mi istiyorsun. (Demek) sen ancak yeryüzünde bir zorba olmak istiyorsun arabuluculardan olmak istemiyorsun!” dedi.
a20. (O sırada) Şehrin en ileri gelenlerinden biri koşarak geldi: “Ey Musa! İleri gelenler seni öldürmek için aralarında senin durumunu görüşüyorlar. Şehirden hemen çık! Şüphesiz ben senin iyiliğini isteyenlerdenim!” dedi.
a21. (Bunun üzerine Musa) korku içinde etrafı gözetleyerek şehirden çıktı ve: “Rabbim! Beni zalimler topluluğundan kurtar!” diye dua etti.
a22. (Musa şehirden çıkıp) Medyen’e doğru yöneldiğinde: “Umarım Rabbim bana doğru yolu gösterir!” dedi.
a23. (Hz. Musa uzun ve tehlikeli bir yolculuğun ardından) Medyen(‘in meşhur) su kuyusuna vardığında kuyunun başında insanların (hayvanlarını) suladıklarını gördü. Ayrıca onlardan başka (hayvanlarını) sudan uzak tutmaya çalışan iki genç kıza tanık oldu. (Yanlarına yaklaşarak) onlara: “Derdiniz nedir (siz neden hayvanlarınızı sudan uzak tutuyorsunuz)?” diye sordu. Onlar da: “Çobanlar sulayıp çekilmeden biz onların içine sokulup hayvanlarımızı sulamayız (onlarla başa çıkacak gücümüz de yok). Babamız çok yaşlıdır (onun için bu işi biz yapıyoruz)” dediler.
a24. Bunun üzerine (Musa) onların hayvanlarını suladı sonra da gölgeye çekilip: “Rabbim! Bana göndereceğin her hayra muhtacım!” dedi.
a25. (Musa kuyunun başında çaresizlik içinde beklerken) o iki kızdan biri utana sıkıla Musa’nın yanına geldi ve: “Babam (Şuayb) sulama ücretini ödemek için seni çağırıyor” dedi. (Musa Şuayb’ın) yanına gelerek başından geçen olayları anlatınca (Şuayb): “Korkma (artık) o zalim kavimden kurtuldun!” dedi.
a26. Kızlardan biri: “Babacığım! Onu ücretle (çoban olarak) tut. Herhalde ücretle tuttuklarının en iyisi güçlü ve güvenilir olanı bu adam olacaktır” dedi.
a27. (Şuayb Musa’ya dedi ki:) “Bak seni sekiz yıl yanımda çalışmana karşılık bu iki kızımdan biriyle evlendirmek istiyorum. Şayet süreyi on yıla çıkarırsan o da senin ikramın olur. Ben seni zahmete sokmak istemem. İnşallah benim dürüst bir insan olduğumu göreceksin.”
a28. (Musa) dedi ki: “Bu seninle benim aramda bir antlaşmadır. Bu iki süreden hangisini tamamlarsam tamamlayayım bana kızıp darılmak yok. Allah söylediklerimize vekildir.”
a29. Musa (aralarında konuşulan) süreyi tamamlayıp (evlenmiş olduğu) ailesiyle (Mısır’a doğru) yola çıkınca Tur’un (sağ) tarafında ateş türü bir şey gördü. Ailesine: “Siz burada kalın ben ateş gibi bir şey gördüm (oraya gidiyorum). Umarım oradan size bir haber ya da ısınmanız için ateşten bir kor getiririm” dedi.
a30. (Musa) ateşin yanına varınca o mübarek yerdeki vadinin sağ yanında bulunan bir ağaçtan şöyle seslenildi: “Ey Musa! Şüphesiz ben evet ben âlemlerin Rabbi olan Allah’ım!”
Bkz. 20/10-14
a31. (Musa’ya:) “Asanı (yere) bırak!” (denildi). Bıraktığı asasının çevik bir yılan gibi hareket ettiğini görünce dönüp arkasına bakmadan kaçtı. (Bu defa da:) “Ey Musa! Geri gel korkma sen güvende olanlardansın” denildi.
a32. “(Şimdi) elini koynuna sok kusursuz olarak bembeyaz çıksın! Korkudan (dolayı) açılan kanatlarını (kollarını) kendine çek (göğsünde birleştir ki korkudan emin olasın). İşte bu ikisi (yılana dönüşen asa ve parlayan el) Firavuna ve onun ileri gelenlerine karşı Rabbinin (sana) verdiği iki (büyük) mucizedir. Çünkü onlar (yaptıkları kötülükler ve işledikleri zulümler yüzünden) yoldan çıkmış ve yozlaşmış bir topluluk olmuşlardır.”
a33. (Musa) dedi ki: “Ey Rabbim! Şüphesiz ben onlardan birisini öldürdüm. Onların da beni öldürmelerinden korkuyorum.
a34. Kardeşim Harun’un dili benimkinden daha düzgündür. Onu da benimle birlikte beni doğrulayan bir yardımcı olarak gönder. Çünkü ben onların beni yalanlamalarından korkuyorum.”
Bkz. 20/26-30
a35. (Allah) şöyle buyurdu: “Seni kardeşinle destekleyeceğiz size öyle bir kudret vereceğiz ki ayetlerimiz sayesinde onlar size el uzatamayacaklar. Siz de size tâbi olanlar da mutlaka galip geleceksiniz!”
Bkz. 5/67 40/51 58/21
a36. Musa apaçık mucizelerimizle onlara geldiğinde: “Bu ancak uydurulmuş bir sihirdir. Biz geçmişteki atalarımızdan böylesini duymamıştık” dediler.
a37. (Buna karşılık) Musa dedi ki: “Onun katından hidayeti getirenin kim olduğunu ve hayırlı sonun kime nasip olacağını en iyi Rabbim bilir. (Bilinen bir şey vardır ki) Zalimler asla kurtuluşa eremezler.”
a38. Firavun: “Ey ileri gelenler! Sizin benden başka bir ilâhınız olduğunu bilmiyorum. Ey Hâmân! Benim için bir ateş yakıp tuğla pişir de bana bir kule yap! Belki Musa’nın ilâhına çıkar bakarım (!) Şüphesiz ben onun mutlaka yalancılardan biri olduğunu sanıyorum” dedi.
a39. Böylece o (Firavun) ve kurmayları ülkelerinde haksız yere büyüklük taslayıp serkeşlik zorbalık ederek iktidarda kaldılar. Bizim huzurumuza getirilerek hesaba çekilmeyeceklerini zannettiler.
a40. Ve bu yüzden onu ve onun buyruğunda olanları kıskıvrak yakalayıp denize gömdük (orada boğuldular). Zalimlerin sonunun nasıl olduğuna bir bak!
a41. Böylece biz onları (Allah’a meydan okuyan zalimleri) ateşe (küfür ve şirke) çağıran öncüler (ve kötülüğün sembolleri) yaptık. (Onların yolundan gidenler de onlarla aynı sonu paylaşacak ve) kıyamet günü böylelerine asla yardım edilmeyecektir!
a42. Bu dünyada onlar hep lânete anılacaklar. Kıyamet gününde de onlar nefret edilen kimselerden olacaklardır.
Bkz. 11/98-99
a43. Andolsun ki biz ilk devir nesillerini (Nuh Hud Salih ve Lut’un kavimleri gibi nice toplumları yaptıkları kötülükler yüzünden) helak ettikten sonra Musa’ya düşünüp ibret alsınlar diye insanların kalp gözünü açan deliller ve bir hidayet rehberi bir rahmet olarak Kitabı (Tevrat’ı) verdik.
a44. (Ey Resul!) Musa’ya emrimizi vahyettiğimiz zaman sen mukaddes vadinin batı tarafında bulunmuyordun onu görenlerden de değildin.
Bkz. 3/44 11/49 12/102
a45. Fakat biz (Musa’dan sonra) nice nesiller meydana getirdik. Üzerlerinden uzun çağlar geçti. Sen Medyen halkı arasında yaşıyor değildin ayetlerimizi onlardan okuyup öğreniyor da değildin. Ancak (bu bilgileri sana) gönderen biziz.
a46. Yine biz (Musa’ya) seslendiğimiz zaman Tur’un yan tarafında da değildin. Fakat Rabbinden bir rahmet olarak senden önce kendilerine (uzun zamandır) hiçbir uyarıcı gelmeyen bir kavmi düşünüp öğüt alsınlar diye uyarman için (o haberleri) sana bildiriyoruz.
a47. Kendi yaptıkları (günahlar) yüzünden başlarına bir musibet gelip de: “Ey Rabbimiz! Bize bir resul gönderseydin de ayetlerine uysaydık ve müminlerden olsaydık” demesinler diye seni resul olarak gönderdik.
a48. Fakat onlara katımızdan hakikat geldiği zaman “Niçin ona da Musa’ya verilmiş olan (mucize)lerin bir benzeri verilmedi?” derler. Fakat böyleleri bundan önce Musa’ya verilen (bütün mucizeler)i de inkâr etmemişler miydi? (Nitekim şimdi de) “Birbirini destekleyen iki aldatmaca örneği! Biz topunu birden reddediyoruz!” diyorlar.
a49. (Sen de onlara) de ki: “(Demek Kur’an’ı da diğer ilahi kitapları da inkâr ediyorsunuz) Eğer iddianızda samimi iseniz Allah katından bu ikisinden (Tevrat ve Kur’an’dan) hidayete götürecek daha doğru bir kitap getirin de ben ona uyayım!”
a50. Eğer (bu tartışmadan sonra) çağrına (makul) bir cevap vermezlerse artık bil ki onlar sadece kendi iğreti arzularına uyuyorlar. Allah tarafından doğru bir delil olmaksızın sırf kendi arzularına uyanlardan daha sapık kim olabilir? Şüphesiz ki Allah zulmü kendine yol edinen toplumu doğru yola eriştirmez.
a51. Andolsun ki biz düşünüp öğüt alsınlar diye sözü (vahyi) birbiri ardınca (kesintisiz bir şekilde) ulaştırdık.
a52. Kendilerine bu (Kur’an)dan önce kitap verdiğimiz kimselere gelince onlardan samimi ve insaflı olanlar bu Kur’an’a da derhal inanırlar.
a53. Kur’an kendilerine okunduğu zaman: “Ona inandık şüphesiz o Rabbimizden gelen gerçektir. Bu bize ulaşmadan önce de biz zaten O’na (Allah’a) yürekten boyun eğen kimselerdik (Müslümandık)!” derler.
a54. İşte onlara sabredip kötülüğü iyilikle savmaları ve kendilerine rızık olarak verdiklerimizden Allah yolunda harcamaları karşılığında mükâfatları iki kez verilecektir.
a55. Onlar ki boş ve anlamsız sözler işittikleri zaman ondan hemen yüz çevirip: “Bizim yaptıklarımızın hesabını biz vereceğiz sizin yaptıklarınızın hesabını da siz vereceksiniz. Size selam olsun. Biz (doğru ile yanlışı ayırt edemeyen) cahillerle arkadaşlık etmeyiz” derler.
a56. Şüphesiz sen sevdiğin kimseyi doğru yola iletemezsin. Fakat Allah dileyen kimseyi (iyi niyet ve gayretine göre) doğru yola eriştirir. O doğru yola erişecek olanları daha iyi bilir. Bkz. 42/52)
a57. (Onlar:) “Biz seninle beraber hidayete uyacak olursak yurdumuzdan atılırız” dediler. Biz onları kendi katımızdan bir rızık olarak her türlü ürünün toplanıp getirildiği güvenli dokunulmaz bir yere (Mekke’ye) yerleştirmedik mi? Fakat onların çoğu (verilen bu nimetin kıymetini) bilmezler. Bkz. 2/272 12/103
a58. Oysa biz varlık ve refahtan ötürü şımarıp azmış nice toplumları helak ettik. İşte onların yaşadıkları yerler! Onlardan sonra oralarda pek az insanın dışında kimse yerleşmedi. Onların tamamına biz varis olduk (çünkü herkes göçüp gittikten sonra ebediyen kalacak olan yalnızca biziz).
a59. Bununla birlikte yine de senin Rabbin hiçbir memleketi/medeniyeti ana merkezlerine kendilerine mesajlarımızı okuyup açıklayacak bir elçi göndermedikçe helâk etmez. Ve zaten Biz hiçbir toplumu fertleri birbirlerine zulmetmedikçe helâk etmeyiz. Bkz. 17/15 ve dipnotu 42/7 46/27
a60. Size verilen her şey dünya hayatının geçimliği ve süsüdür. Allah’ın katında olan ise daha hayırlı ve daha kalıcıdır. Hâlâ aklınızı işletmeyecek misiniz?
a61. Kendisine güzel bir vaadde bulunduğumuz ve sonunda o vaade (cennete) kavuşan kimsenin durumu kendisine dünya hayatının tadımlık hazlarını tattırdığımız ve sonra kıyamet günü (azap görmek üzere) huzura getirilen kimse gibi olur mu?
a62. Allah o gün onlara (şöyle) seslenecek: “Bana eş olarak kurguladığınız (beşerî otoriteler himmetine güvendiğiniz şefaatini umduğunuz önderler servetiniz şöhretiniz evlatlarınız yok olup gitmeyeceğini sandığınız saraylarınız putlaştırdığınız makamlarınız) nerededir?” Bkz.2/167 16/27 34/22 37/22-24
a63. (Bunun üzerine) haklarında azap hükmü gerçekleşen (o saptırıcı önder)ler: “Ey Rabbimiz! İşte bunları sapıklığa sürükleyen biziz. Evet biz kendimiz azdığımız gibi onları da azdırdık (fakat onlar da kendi iradeleriyle peşimizden geldi). Şimdi de onlardan uzaklaşıp sana döndük. Zaten (gerçekte) onlar bize tapmıyor (kendi istek ve arzularına tapıyor)lardı” diyecekler. Bkz. 25/43 10/28
a64. Sonra (Allah’tan başka varlıkları tanrılaştıranlara:) “(Allah’a koştuğunuz) ortaklarınızı çağırın (da sizi kurtarsınlar)!” denecek. Onlar da çağıracaklar fakat kendilerine cevap veremeyecekler ve (işte o anda karşılarında o korkunç) azabı görecekler. Keşke onlar (dünyada iken) doğru yola girselerdi!
a65. O gün böylelerine seslenilip: “Size gönderilen elçilere nasıl bir tepki gösterdiniz?” diye sorulacak.
a66. Ne var ki o gün geçmişte olup bitenler hakkında açıklama yapmak için önlerindeki bütün yolların kapalı olduğunu görecekler ve bu konuda birbirlerine de herhangi bir şey soramayacaklar.
a67. Ancak kim (bu dünyada) pişman olup doğru yola döner ve inanıp dürüst ve erdemli davranışlar ortaya koyarsa böyle birinin kurtuluşa erenler arasında bulunması umulur.
a68. Rabbin dilediğini yaratır ve (elçi olarak) seçer. Onların (elçi) seçme hakkı yoktur. Sınırsız kudret ve yüceliğiyle Allah onların tanrısal nitelikler yakıştırarak ortak koştukları her varlığın mutlak olarak üstündedir!
a69. Ve senin Rabbin onların içlerinde gizli tuttuklarını da açığa vurduklarını da bilir.
a70. Allah odur ki; O’ndan başka ilah yoktur. Dünyada da ahirette de tüm övgüler O’na mahsustur. Nihai yargı sadece O’na aittir. Ve siz ancak O’na döndürüleceksiniz.
a71. De ki: “Hiç düşündünüz mü: Allah geceyi üzerinizde kıyamet gününe kadar sürekli kılacak olsa Allah dışında size ışık getirebilecek başka bir ilah var mı? O halde artık (gerçeğin sesine) (hâlâ) kulak vermeyecek misiniz?”
a72. De ki: “Ne dersiniz? Allah üzerinize gündüzü kıyamete kadar sürekli kılacak olsa Allah’tan başka hangi ilâh size içinde dinleneceğiniz bir gece getirebilirdi? Hâlâ gerçekleri görmeyecek misiniz?”
a73. Rahmetinin eseri olarak gece ile gündüzü var etti ki geceleyin istirahat edesiniz gündüzün de hayatta kalabilmeniz için çalışıp Allah’ın lütfundan nasibinizi arayasınız ve O’nun nimetlerine şükredesiniz.
a74. O gün (Allah) onlara seslenecek: “Benim ortaklarım olduğunu iddia ettiğiniz varlıklar hani nerededir?”
a75. (O gün) her topluluktan (peygamberlerini) birer şahit olarak çıkaracağız (ve onlara diyeceğiz ki): “(Geçmişte öne sürdüğünüz batıl iddialarınızı ispatlayan) delillerinizi getirin (bakalım)!” O zaman gerçeğin Allah’a ait olduğunu bilecekler ve uydurdukları şeylerin kendilerini yüzüstü bırakıp kaçtığını anlayacaklar.
a76. Gerçek şu ki; Karun Musa’nın kavminden (amcasının oğlu) idi. Ancak onlara karşı azgınlaştı. Biz ona öyle hazineler vermiştik ki sadece anahtarlarını/mal stokunu (taşımak bile) güçlü bir mangaya ağır gelirdi. Hani kavmi ona demişti ki: “Böbürlenme! Çünkü Allah böbürlenip şımaranları sevmez.”
a77. “Allah’ın sana verdiklerinden yararlanarak ahiret yurdunda (iyi bir yer tutmanın) yolunu ara! Dünyadan da nasibini unutma! Allah’ın sana iyilik yaptığı gibi sen de iyilik yap ve yeryüzünde bozgunculuk isteme! Çünkü Allah bozguncuları sevmez!”
a78. (Kavminin bu öğütlerine karşı Karun:) “Ben bu servete ilmim ve becerim sayesinde kavuştum.” dedi. Peki şunu da bilmiyor muydu ki Allah daha önce kendisinden daha güçlü ve serveti daha fazla olan kimseleri (nankörlük ve vefasızlık yaptıkları için) helâk etmişti? Artık suçlulara günahlarının ne olduğu sorulmaz (cezaları verilir).
Bkz. 28/78 30/9 40/21 40/82
a79. Derken (Karun bir gün) bütün ihtişam ve şatafatıyla kavminin karşısına çıktı. Dünya hayatını arzu edenler: “Keşke Karun’a verilen (servet) gibi bizim de (servetimiz) olsaydı. Şüphesiz o büyük bir servet sahibidir” dediler.
a80. Kendilerine doğru ve güvenilir bilgi verilmiş olanlar ise: “Yazıklar olsun size! İman edip de iyi işler yapanlara Allah’ın vereceği mükâfat daha hayırlıdır. Ona da ancak sabredenler kavuşturulur” dediler.
a81. Sonunda (yaptıkları yüzünden) biz onu da sarayını da yerin dibine geçirdik. Allah’a karşı ona yardım edebilecek bir topluluk da olmadı (ve olamazdı da). O kendisini kurtarabilecek durumda da değildi (zaten).
a82. Daha dün(e kadar) onun yerinde olmayı arzu edenler: “Vay canına! Demek ki Allah kullarından (hikmetine binaen) dilediği kimselere rızkı bol verir ve (dilediğine) kısar. Allah bize lütfetmemiş olsaydı bizi de yerin dibine geçirmişti. Demek ki nankörler iflah olmayacak” demeye başladılar.
a83. İşte ahiret yurdu. Biz onu yeryüzünde büyüklük taslamayan ve bozgunculuk çıkarmayanlara veririz. Güzel sonuç Allah’a karşı sorumluluk bilinciyle yaşayanlarındır.
a84. Kim ki iyilik yaparak (Allah’ın huzuruna) çıkarsa daha iyisini daha üstününü bulacaktır. Kim de kötülük yaparak çıkarsa (bilsin ki) kötülük yapanlar yalnızca yaptıklarının karşılığını göreceklerdir.
Bkz. 4/40 6/160 27/89
a85. Okumayı/Kur’an’ı sana farz kılan Allah şüphesiz seni dönülecek bir yere döndürecektir. De ki: “Rabbim hidayetle geleni ve apaçık bir sapıklık içinde olanı daha iyi bilir.”
a86. Bu kitabın senin kalbine indirileceğini ümit etmiş değildin. (Bu) ancak Rabbinden bir rahmet (olarak indirilmiş)tir. O halde (gevşeklik göstererek ya da ödün vererek) sakın inkârcılara arka çıkma!
a87. Ve Allah’ın ayetleri sana indikten sonra sakın seni onlardan alıkoymasınlar! Rabbine (Allah’ın dinine) davet et! Sakın Allah’tan başka varlıklara tanrısal nitelikler yakıştıranlardan olma!
a88. Allah ile beraber başka varlıklara yalvarıp yakarma! O’ndan başka hiçbir ilâh yoktur. O’nun zatından başka her şey yok olacaktır. Hüküm yalnızca O’nundur ve kesinlikle O’na döndürüleceksiniz! Bkz. 55/26
,
a1. Elif Lâm Mîm.
a2. İnsanlar (sadece) “İnandık!” demeleriyle bırakılacaklarını ve imtihan edilmeyeceklerini mi sanıyorlar? Bkz. 2/214 3/142 21/35
a3. Andolsun biz onlardan öncekileri de imtihan etmiştik. Elbette Allah doğru davrananları (özü sözü ve davranışı bir olanları) ortaya çıkaracak ve Haktan yana olduklarını söyledikleri halde batıldan yana olanların kim olduğunu da gösterecektir.
a4. Yoksa (gizli de olsa) kötülük yapanlar bizden kaçıp kurtulacaklarını mı sandılar. Ne kötü bir yargıya varıyorlar öyle!
a5. Kim Allah’a kavuşmayı özlüyorsa bilsin ki (bu buluşma için) Allah’ın belirlediği vakit kesinlikle gelecektir. O (her şeyi) hakkıyla işiten (her şeyi) hakkıyla bilendir.
a6. Yine kim (Allah yolunda) üstün gayret gösterirse bunu yalnız kendi iyiliği için yapmış olur. Şüphesiz ki Allah âlemlerden hiçbir şeye muhtaç değildir (kimsenin ameline kulluğuna ibadetine ihtiyacı yoktur. Kim ne yapıyorsa kendisi için yapıyordur)!
a7. İnandıktan sonra doğru ve yararlı işler yapanların (geçmişteki) kötülüklerini elbette örteceğiz ve mutlaka onları yaptıklarının karşılığı olarak (hak ettiklerinin) daha güzeliyle ödüllendireceğiz.
a8. Biz insana ana-babasına güzel davranmasını (ve iyilik etmesini) emrettik. Buna rağmen eğer onlar hakkında hiçbir bilgin olmayan şeyi bana ortak koşman için seni zorlarlarsa (bu hususta) onlara uyma! (Unutma ki bir gün hesap vermek üzere) dönüşünüz ancak bana olacaktır ve işte o zaman Ben dünyadayken yapıp ettiğiniz her şeyi en ince ayrıntısına kadar size bildireceğim. Bkz. 31/15
a9. İnandıktan sonra doğru ve yararlı işler yapmış olanları mutlaka dürüst ve erdemlilerin arasına koyacağız.
a10. İnsanlardan öyleleri vardır ki: “Allah’a inandık” derler. Ama Allah uğrunda bir ezaya uğratılınca insanlardan gördükleri baskı ve işkenceyi Allah’ın azabı gibi görürler (ve zalimlerin safında yer alırlar). Andolsun ki (inananlara) Rabbinden bir yardım (ve zafer) gelecek olsa (münafıklar) mutlaka: “Biz (her ne kadar inkârcıların yanında yer almış gözüksek) de (aslında) sizinle beraberdik” derler (ve bu sözlerle sizi kandırmaya çalışırlar). Hâlbuki ki Allah bütün yaratılmışların kalplerinden geçenleri en iyi bilen değil midir?
a11. Allah elbette (gönülden) iman edenleri de bilir (samimi olmayan) münafıkları da bilir.
a12. Ve İnkârcılar inananlara: “(Gelin) bizim (hayat) tarzımıza uyun günahlarınızı üzerimize alalım!” derler. Hâlbuki onlar (yanılttıkları kimselerin) hiçbir günahını yüklenemezler. Şüphesiz ki onlar yalancıdırlar!
a13. Hiç kuşkusuz onlar hem kendi yüklerini (günahlarını) hem de kendi yükleriyle beraber (inkârlarına ya da günah işlemelerine sebep oldukları) nice (kişilerin günah) yüklerini taşıyacaklardır. Uydurmakta oldukları şeylerden de kıyamet günü şüphesiz sorguya çekileceklerdir.
a14. Andolsun ki biz Nuh’u kavmine (nebi olarak) gönderdik. Bin seneden elli yıl eksik (dokuz yüz elli yıl) onların içlerinde kaldı. Sonunda (onlar yola gelmeyip) zalimliklerini sürdürmeye devam ederken tufan kendilerini yakalayıverdi.
a15. Biz de onu (Nuh’u) ve gemide bulunanları kurtardık ve bunu âlemlere bir ibret yaptık.
a16. İbrahim’i de (nebi olarak) gönderdik. Hani o kavmine şöyle demişti: “Allah’a kulluk edin ve O’na karşı gelmekten sakının! Eğer bilirseniz böyle yapmanız sizin için daha hayırlıdır.”
a17. “Sizler Allah’tan başka birtakım putlara da tapıyor düzmece iddialar ortaya atıyorsunuz. Allah’tan başka taptığınız putlar size rızık veremezler. Rızkınızı Allah katında arayınız ve O’na kulluk ediniz O’na şükrediniz. Çünkü sonunda siz O’na döndürüleceksiniz.”
a18. “Eğer siz (resulümü) yalanlarsanız bilin ki sizden önce geçen birtakım ümmetler de (resullerimi) yalanlamışlardı (fakat onların yalanlamaları bana değil onlara kaybettirmişti). (Şunu bilin ki;) Resulün görevi apaçık tebliğden başka bir şey değildir.”
a19. Peki onlar Allah’ın (varlıkları) yaratmaya nasıl başladığını sonra onu nasıl tekrarladığını görmüyorlar mı? Hiç şüphe yok ki bu Allah’a göre kolaydır.
a20. Onlara de ki: “Yeryüzünde geziniz de Allah’ın canlıları ilk kez nasıl yarattığını görünüz.” Allah bu yaratma işlemini ilerde bir kere daha tekrarlayacaktır. Hiç kuşkusuz Allah’ın her şeye gücü yeter.
a21. (Allah) dilediğine (yaptıkları yüzünden) azap eder dilediğine de (yaşadıklarına bakarak) merhamet eder. (Hepiniz) ancak O’na döndürüleceksiniz.
a22. Siz ne yerde ne de gökte (Allah’ı) aciz bırakacak değilsiniz (O’nun yapacaklarına engel olamazsınız). Ayrıca kendinize O’ndan başka ne bir dost bulabilirsiniz ne de bir yardımcı!
a23. Allah’ın ayetlerini (yalanlayan) ve (diriliş gününde) O’na kavuşmayı inkâr edenler var ya; işte onlar benim rahmetimden ümit kesmişlerdir. İşte onlar için acıklı bir azap vardır.
a24. Kavminin (İbrahim’e) cevabı: “Onu öldürün veya onu (ateşte) yakın!” demekten başka bir şey olmadı. (Kavmi onu tam yakacaktı ki) Allah da onu ateşten kurtardı. İşte bunda inanacak bir toplum için ibretler vardır.
Bkz. 21/68 ve dipnotu.
a25. (İbrahim onlara) dedi ki: “Sizler dünya hayatında birbirinizin hatırı için Allah’tan başka putları da ilah edindiniz. Ama ilerde kıyamet günü birbirinizi tanımazlıktan gelecek birbirinize lânet okuyacaksınız. Varacağınız yer cehennem olacak ve orada size yardım edecek kimseler bulamayacaksınız.”
Bkz. 3/28 4/139 144 5/51 57 9/23 19/81 58/22 60/1
a26. Bunun üzerine (önce yeğeni) Lût ona (İbrahim’e) iman etti. Ve İbrahim dedi ki: “Ben Rabbime hicret ediyorum. Hiç kuşkusuz O mutlak güç sahibidir hüküm ve hikmet sahibidir.”
a27. Biz ona (oğlu İsmail’den sonra) İshak’ı da Yakup’u da bahşettik. Onun soyundan gelenlere peygamberlik ve kitap verdik. Dünyada ona mükâfatını da verdik. Şüphesiz o ahirette de iyi kimselerden olacaktır.
Bkz. 2/130 19/49 21/7
a28. Lût’u da (halkına nebi olarak) gönderdik. Onlara dedi ki: “Gerçekten siz sizden önce geçen milletlerden hiç kimsenin yapmadığı pek iğrenç bir şey yapıyorsunuz.”
a29. “Siz hâlâ (kadınları bırakıp) erkeklere yanaşacak (neslin çoğalma) yol(unu) kesecek ve üstelik bu çirkinliği kamuya açık yerlerde güpegündüz gruplar halinde yapacaksınız öyle mi?” Kavminin cevabı: “Eğer doğru söyleyenlerden isen haydi Allah’ın azabını getir bize!” demekten başka bir şey olmadı.
a30. Lût: “Ey Rabbim! Bozgunculara karşı bana yardım et!” dedi.
a31. (Bu arada insan suretinde birer melek olarak gönderdiğimiz) elçilerimiz İbrahim’e (oğlu İshak ve torunu Yakup’u) müjdelemek üzere geldiklerinde: “Biz (Lût’un getirdiklerine karşı çıkan) bu memleket halkını helâk edeceğiz çünkü onlar zulüm haksızlık ve fuhuşta gerçekten çok ileri gitmişlerdir” dediler.
a32. İbrahim: “Ama orada Lût var” deyince elçiler şöyle dediler: “Biz orada kimlerin olduğunu elbette ki çok iyi biliyoruz. Lût’u ve yakınlarını (Allah’ın emriyle) kurtaracağız. Yalnız karısı orada kalarak azaba çarpılanlardan olacaktır.”
Bkz. 26/171
a33. Elçilerimiz Lût’a geldiklerinde Lût onlar yüzünden tasalandı ve onlar(ın kimlikleri konusunda) çaresizlik içine düştü. Elçiler ona: “Korkma endişe etme! Biz karının dışında seni ve aileni kurtaracağız. Karın geride kalıp helâk olanlardan olacaktır.”
a34. “Haberin olsun ki biz bu kasaba halkı üzerine yaptıkları çok çirkin ahlâksızlıktan dolayı gökten azap indireceğiz” dediler.
a35. Andolsun ki Biz aklını işletecek bir toplum için o (helak ettiğimiz) memleketten ibret alınacak apaçık bir delil bıraktık.
a36. Medyen’e de kardeşleri Şuayb’ı (nebi olarak) gönderdik. Şuayb: “Ey kavmim! Allah’a kulluk edin! Ahiret günü(nün mükâfatına) umut bağlayın ve yeryüzünde bozgunculuk yaparak karışıklık çıkarmayın!” dedi.
Bkz. 7/85-92 11/84
a37. Kavmi onu yalanladı (zulüm ve taşkınlıklarına devam etti). Bunun üzerine kendilerini şiddetli bir sarsıntı yakaladı da yurtlarında diz üstü çöküp kaldılar (öldüler).
a38. Ad ve Semûd (kavimleri)ni de (yaptıkları yüzünden) helâk ettik. Bunu vaktiyle oturdukları evlerin yıkıntıları size açıkça göstermektedir. Şeytan onlara işledikleri kötülükleri güzel göstererek kendilerini yoldan çıkardı. Hâlbuki onlar (gerçeği görebilecek kadar) aklı fikri yerinde gözü açık kimselerdi.
a39. Karun’u Firavunu ve Hâman’ı da (yaptıkları yüzünden helâk ettik). Andolsun ki Musa onlara apaçık deliller getirmişti de onlar yeryüzünde büyüklük taslamışlardı. Hâlbuki (azabımızı aşıp) geçebilecek değillerdi.
a40. Bunların her birini kendi günahları yüzünden yakaladık. (Yaptıkları yüzünden) onlardan taş yağmuruna tuttuklarımız var. Onlardan o korkunç sesin yakaladığı kimseler var. Onlardan yerin dibine geçirdiklerimiz var. Onlardan suda boğduklarımız var. Allah onlara zulmetmiyordu fakat onlar (yaptıkları kötülüklerle) kendilerine zulmediyordu.
Bkz. 3/117 9/70 10/44 ve dipnotu 16/33 29/40
a41. Allah’tan başka (varlıkları ve güçleri) dost/sığınacak tanrı edinenlerin durumu kendisine (ağdan) bir ev edinen örümceğe benzer. Hâlbuki evlerin en çürüğü örümcek ağıdır. Keşke bunu bilselerdi!
a42. Şüphesiz Allah onların Kendisinden başka hangi varlıkları tanrılaştırıp yalvardıklarını elbette çok iyi bilir. Hiç kuşkusuz O mutlak güç sahibidir hüküm ve hikmet sahibidir.”
a43. İşte biz bu misalleri insanlar için (ibret alsınlar diye) getiriyoruz. Onların anlamını ancak ibret almasını bilenler kavrayabilir.
a44. Allah gökleri ve yeri hak ve hikmetle gerçek bir gaye için yarattı. Elbette bunda iman edecek kimseler için alınacak bir ders vardır.
a45. (Ey Resul!) Kitaptan sana vahyolunanı oku namazı da ikame et! Çünkü namaz (doğru ve bilinçli eda edildiği takdirde) insanı hayâsızlıktan ve kötülükten alıkoyar. (Namazı ikame ederek) Allah’la hasbıhal etmek en büyük (buluşma)dır. Allah (sadece namazda değil her daim) yaptıklarınızı biliyor.
a46. Kitap ehli (Yahudi ve Hristiyanlar)la haksızlık ve taşkınlık etmedikleri müddetçe en güzel şekilde tartışın ve (onlara) deyin ki: “Bize indirilene inandığımız gibi size indirilmiş olana da inanıyoruz. Çünkü bizim ilahımız ile sizin ilahınız tek ve aynıdır ve biz (hepimiz) O’na teslim olmuşuz (siz de Müslümansınız biz de Müslümanız).”
a47. İşte biz sana böyle bir Kitap indirdik. Bundan dolayı kendilerine kitap verdiklerimiz ona iman ediyorlar. Onlardan da ona iman edecek olanlar vardır. Hakkı inkâra şartlanmış olanlardan başkası bizim ayetlerimizi inkâr etmez.
Bkz.2/121 3/199
a48. (Ey Resul!) Sen Bundan önce herhangi bir ilahi kelamı okumuş ya da onu kendi elinle yazmış değildin. Şayet böyle olmasaydı (okumuş ya da yazmış olsaydın) o takdirde batıl peşinde koşanlar (o Kur’an’ı başka yerden okudun ya da yazdın diye) şüpheye düşerlerdi.
Bkz.7/158 ve “Ümmi” ifadesi ile ilgili dipnotu.
a49. Hayır o (Kur’an doğrudan Allah tarafından gönderilen) kendilerine ilim verilen (mü’min)lerin kalplerinde (yer eden) apaçık ayetlerdir. Bizim ayetlerimizi ancak (inatçı ve bencil olan) zalimler inkâr eder.
a50. (İnkârcılar) dediler ki: “Ona Rabbinden mucizeler indirilseydi ya!” De ki: “Mucizeler ancak Allah katındadır ve ben ancak apaçık bir uyarıcıyım!”
Bkz. 6/109 10/20 13/7 ve dipnotları.
a51. Kendilerine okunan (bu) Kitab’ı sana indirmiş olmamız onlara yetmiyor mu? Şüphesiz bunda iman edecek bir toplum için rahmet ve öğüt vardır.
a52. De ki: “Benimle sizin aranızda şahit olarak Allah yeter! O göklerde ve yerde olan her şeyi bilir. Batıla inanıp Allah’ı inkâr edenler var ya işte hüsrana uğrayanlar onlardır!
a53. Senden azabın çabucak gelmesini istiyorlar. Eğer önceden belirlenmiş bir süre olmasaydı azap onlara mutlaka gelirdi. Fakat hiç farkında olmadıkları bir sırada elbette o (azap) ansızın kendilerine gelecektir.
a54. (Evet) senden azabın çabucak gelmesini istiyorlar. Hâlbuki cehennem o inkârcıları kuşatıp durmaktadır.
a55. (Ahiretteki cehennem azabına gelince;) o gün azap onları üstlerinden ve ayaklarının altından kaplayacak. Ve Allah onlara: “Yaptıklarınızı tadın bakalım!” diyecek. Bkz. 7/41 21/39 39/16
a56. Ey inanmış kullarım! Benim yarattığım yeryüzü geniştir. O halde (Allah’ın istediği şekilde yaşamak için) güven içinde olacağınız yere gidip yalnız bana kulluk ediniz. Bkz. 39/10
a57. Her nefis/can ölümü tadacaktır. Sonra bize döndürüleceksiniz. Bkz. 3/185 dipnot 21/35
a58. İnandıktan sonra doğru ve yararlı işler yapanları içinde ebedi kalmak üzere altlarından ırmaklar akan cennetteki köşklere yerleştireceğiz. Katma değer üretenlerin ödülü ne güzeldir!
a59. Onlar zorluklara karşı direnirler ve yalnızca Rablerine güvenip dayanırlar.
a60. (Bilmediğiniz ve görmediğiniz) nice canlılar vardır ki hiçbir geçim endişesi taşımaz. Onların da sizin de rızkınızı Allah sağlar. O (her şeyi) hakkıyla işiten (her şeyi) hakkıyla bilendir. Bkz. 11/6
a61. Andolsun eğer onlara: “Gökleri ve yeri kim yarattı güneşi ve ayı hizmetinize kim sundu?” diye soracak olursan mutlaka: “Allah” diyecekler. O halde nasıl (Allah’ın yanı sıra birtakım uydurma ilâhlara boyun eğerek Hak’tan) döndürülüyorlar?
a62. Allah (hikmetine binaen) kullarından dilediğine rızkı bol verir ve (dilediğine) kısar. Şüphesiz Allah her şeyi hakkıyla bilendir.
a63. Andolsun eğer onlara: “Gökten yağmuru kim indirip de onunla yeryüzünü ölümünden sonra diriltti?” diye soracak olursan mutlaka: “Allah” diyecekler. (Sen de) de ki: “Bütün övgüler Allah’a mahsustur.” Fakat onların çoğu akıllarını kullanıp da bu apaçık gerçeği anlamaya yanaşmazlar.
a64. Bu dünya hayatı oyundan ve eğlenceden başka bir şey değildir. Ebedî ahiret diyarı ise hayatın ta kendisidir. Keşke bunu bilselerdi.
a65. Gemiye bindikleri (ve bir tehlike ile karşılaştıkları) zaman içten bir inançla yalnız Allah’a yalvarıp yakarırlar. Fakat Allah onları kurtarıp karaya çıkardığında bir bakmışsın bazı hayali güçleri O’na ortak koşuyorlar.
a66. Kendilerine verdiğimiz nimetlere nankörlük etsinler ve bir süre daha faydalansınlar bakalım! (Yaptıkları yüzünden başlarına gelecekleri) ileride anlayacaklar!
a67. Görmüyorlar mı ki çevrelerindeki insanlar her tür saldırıya açık olmanın tedirginliğini yaşarken Biz onların yurtlarını (Mekke’yi) güvenilir kıldık! Yine de onlar batıla inanıp Allah’ın nimetlerine nankörlük mü ediyorlar?
a68. Allah’a karşı yalan uyduran yahut kendisine Hak gelmişken onu yalan sayandan daha zalim kim olabilir? (Bu şekilde) hakikati inkâr edenler için cehennem (en uygun) yer değil mi?
a69. Ama bizim uğrumuzda üstün gayret gösterenleri elbette bize varan yollara eriştireceğiz. Allah kuşkusuz iyi ve güzel davrananlarla beraberdir.
,
a1. Elif Lâm Mîm. Bkz. 2/1 dipnotu.
a2. Rumlar (Doğu Romalılar/Bizanslılar İranlılara/Pers İmparatorluğuna) yenildiler.
a3. Ama onlar yeryüzünün en yakın/en alçak bir yerinde bu yenilgilerinden sonra galip gelecekler.
a4. (Ve bu galibiyet) birkaç yıl içinde (gerçekleşecektir). Karar yetkisi bundan önce (olduğu gibi bundan) sonra da Allah’a aittir. (Şimdi müşrikler sevindiği gibi) o gün de mü’minler sevineceklerdir.
a5. (Her şey) Allah’ın yardımıyla(dır)… (Allah iyi niyet ve eylemlerinden dolayı) dilediğine yardım eder. Çünkü O mutlak güç sahibidir (haksızlığa uğrayanlara karşı) çok merhametlidir.
a6. (Bu zafer) Allah’ın vaadidir. Allah vaadinden asla dönmez. Ama insanların çoğu (bunu) bilmezler.
a7. Onlar dünya hayatının yalnız görünen yüzünü tanırlar ebedi ve nihai olandan ise tamamen habersizdirler.
a8. Allah’ın göklerde yerde ve bu ikisi arasında bulunan her şeyi hak ve hikmete uygun olarak belirli bir süre için yarattığını onlar kendi kendilerine hiç düşünmezler mi? (Bırakın bunu düşünmeyi) İnsanların çoğu Rablerine kavuşacaklarını bile inkâr ederler.
a9. Yeryüzünde dolaşıp bir bakmıyorlar mı ki nasıl oldu kendilerinden öncekilerin sonu? Onlar ki daha kudretliydiler yeryüzünde daha derin izler bırakmışlardı ve dünyayı daha iyi imar etmişlerdi. Onlara da resulleri apaçık deliller getirmişti. Allah onlara zulmetmiyordu fakat onlar (yaptıkları yüzünden) kendilerine zulmediyordu.
Bkz. 28/8 40/21 40/82
a10. Sonra Allah’ın âyetlerini yalanlayarak ve onlarla alay ederek kötülük yapanların sonu çok kötü oldu.
a11. Allah varlıkları ilkin yarattığı gibi sonra bu (yaratışı) tekrarlayacak (dirilişi gerçekleştirecek). En sonunda hepiniz O’na döndürüleceksiniz.
a12. Kıyamet koptuğu zaman suçlular ümitlerini bütünüyle yitirecekler.
a13. Onlar Allah’a ortak koştukları varlıkların hiçbirinden bir destek göremeyecekler; oysa ki onlar ortak koştukları varlıklar yüzünden kâfir olmuşlardı.
a14. Ve hesap günü geldiği gün (ilâhi adâlet tam olarak tecelli edecek ve iyilerle kötüler birbirlerinden ayrılarak) gruplar halinde toplanacaktır.
a15. İnandıktan sonra sâlih amel işleyenler cennet bahçelerinde sevinç ve neşe içinde keyif süreceklerdir.
a16. Ayetlerimizi inkâr eden ve ahirete kavuşmayı yalanlayanlara gelince işte onlar azabın içine atılacaklardır.
a17. Öyleyse akşam vaktine girdiğinizde (akşam ve yatsıda) ve sabah vaktine vardığınızda (sabahta) Allah’ın sınırsız şanını yüceltin (namaz ikame edin).
a18. Göklerde ve yerde her türlü övgü ve yücelik sadece O’nun hakkıdır ve yalnızca O’na yaraşır. İkindi vaktinde de öğleye girdiğiniz vakitte de (öğle ile ikindi namazını icra ederek Allah’ı tesbih edin).
Bkz. 2/238 11/114 17/78
a19. O ölüden diriyi meydana getirir diriden de ölüyü meydana getirir. Toprağı öldükten sonra yeniden canlandıran O’dur. İşte sizler de (ölümden hayata) böyle çıkarılacaksınız.
Bkz. 7/57 22/5-7
a20. Sizi topraktan yaratması O’nun mucizevi işaretlerinden biridir. (Yaratıldıktan) sonra birer insan olarak yeryüzüne yayılırsınız (beşeriyet olursunuz).
a21. Kendileri ile huzur bulasınız diye size kendi (cinsi)nizden eşler yaratması ve aranıza sevgi ve merhamet var etmesi de O’nun delillerindendir. Şüphesiz bunda düşünen bir toplum için elbette ibretler vardır.
a22. Göklerin ve yerin yaratılışı ile dillerinizin ve renklerinizin farklılığı da O’nun delillerindendir. Bilgi sahibi olanlar için bunda da ibretler vardır.
a23. Hem gece hem de gündüz uyuyabilmeniz ve O’nun lütuf ve nimetlerini araştırıp bul(abileceğiniz imkân ve yeteneklere sahip ol)manız da O’nun sonsuz ilim kudret ve merhametinin delillerindendir. Bunda kuşkusuz dinley(ip anlamak istey)enler için mesajlar vardır!
a24. Korku ve ümit kaynağı olarak şimşeği size göstermesi gökten yağmur indirip onunla yeryüzünü ölümünden sonra diriltmesi O’nun delillerindendir. Şüphesiz bunda aklını işleten bir toplum için elbette ibretler vardır.
a25. Göklerin ve yerin O’nun buyruğu altında sapasağlam durması da O’nun delillerindendir. Sonunda O sizi bir tek seslenişle yerden kalkmaya çağırdığında hepiniz (yargılanmak ve hayatınıza kaldığınız yerden devam etmek üzere) ortaya çıkacaksınız. Bkz. 22/65 30/25 35/41
a26. (Ama bilin ki) göklerde ve yerde olan her şey O’na aittir ve hepsi O’nun iradesine tabidir.
a27. (Mahlûkatı) yoktan var eden (öldükten) sonra onu yeniden vücuda getirecek olan O’dur. Bu O’nun için pek kolaydır. Göklerde ve yerde en yüce örnekler O’na aittir. O mutlak galiptir hüküm ve hikmet sahibidir.
a28. (Allah mülkünde ortaksız olduğunu anlatmak için) size kendinizden şöyle bir örnek getirdi: Elinizin altındaki köle ve hizmetçilerinizden size verdiğimiz (kullanma ve harcama) konusunda sizinle eşit derecede (yönetim hakkına sahip) olan ve birbirinizi sayar gibi sayacağınız (ve sözünü dinleyeceğiniz) kimseler var mı?  İşte biz aklını işleten bir toplum için âyetlerimizi böyle açıklıyoruz.
a29. Fakat (inkâr ederek nefsine) zulmedenler hiçbir bilgiye dayanmaksızın kendi heveslerine uymuşlardır. (İnatları yüzünden) Allah’ın sapıklıkta bıraktığı kimseyi kim doğru yola iletebilir ki? Onların (Allah’ın azabından koruyacak) yardımcıları da olmayacaktır!
a30. Sen batıl olan her şeyden uzaklaşarak yönünü istikametini tevhid dinine çevir. Allah’ın insan bünyesinde nakşettiği fıtrata uygun davran ki Allah’ın yarattığında bir bozulma meydana gelmiş olmasın! İşte dosdoğru din budur. Fakat insanların çoğu bilmezler.
a31. (O halde batıl olan her şeyden yüz çevirerek yalnızca) O’na yönelin! O’na karşı sorumluluğunuzun bilincinde olun! Namazınızı ikame edin! O’ndan başkasına ilahlık yakıştıranlardan olmayın!
a32. (Bir de birileri eliyle) inançlarının bütünlüğünü bozarak parçalara bölünen ve her grubun yalnız kendi sahip olduğu (ilkelerle) övündüğü kimselerden de olmayın!
a33#34. İnsanlara bir zarar dokunduğu zaman Rablerine yönelerek O’na yalvarırlar. Sonra Rableri onlara kendinden bir rahmet tattırınca içlerinden bir grup kendilerine verdiğimiz nimetlere nankörlük ederek başka güçleri Rablerinin ilahlığına ortak ederler. Haydi! Bir süre eğlenin bakalım yakında (Allah’a ortak koşmanın ne olduğunu) göreceksiniz.

a35. Yoksa Biz onlara bizden başkasına kulluk yapmalarını söyleyen bir vahiy mi gönderdik?
a36. İnsanlara bir rahmet tattırdığımız zaman ona sevinirler. Fakat kendi işledikleri (günahlar) yüzünden başlarına bir kötülük gelince de (Allah’ı unutup) ümitsizliğe düşerler.
Bkz. 11/9-10 70/20-21
a37. Onlar (hikmetine binaen) Allah’ın rızkı dilediğine bol ihsan ettiğini dilediğine ölçülü ve idareli verdiğini görmezler mi? Bunda kuşkusuz inanacak bir toplum için dersler vardır!
a38. Öyle ise akrabaya yoksula ve yolcuya hakkını ver. Bu Allah’ın hoşnutluğunu kazanmak isteyenler için daha hayırlıdır. İşte onlar kurtuluşa erenlerdir.
a39. İnsanların mallarında artış olsun diye verdiğiniz faiz Allah katında artmaz. Allah’ın rızasını isteyerek verdiğiniz zekât böyle değildir. Zekât veren kimseler (dünyada mallarının bereketini ahirette ise sevaplarını) kat kat artıranlardır.
a40. Sizi yaratan sonra size rızık veren sonra sizi öldürecek ve daha sonra da diriltecek olan Allah’tır. (O’na) ortak koştuklarınız içinde bunlardan herhangi birini yapabilen var mıdır? O onların ortak koştuklarından uzaktır ve yücedir.
a41. İnsanların bizzat kendi işledikleri (kötülükler) sebebiyle karada ve denizde bozulmalar olmuştur. (Kötü yoldan) dönmeleri için Allah yaptıklarının bazı (kötü) sonuçlarını (dünyada) onlara tattıracaktır.
a42. De ki: “Yeryüzünde dolaşın da (yaptıkları yüzünden) önceki milletlerin sonlarının nasıl olduğuna bir bakın!” Onların çoğu Allah’a ortak koşan kimselerdi.
a43. Öyleyse Allah tarafından o geri dönüşü mümkün olmayan gün gelmeden önce sen yüzünü (özünü) dosdoğru dine (İslam’a) yönelt! O gün insanlar gruplara ayrılacaklardır.
a44. (İşte o zaman) kim inkâr ederse inkârı kendi aleyhinedir. Kim de faydalı bir eylemde bulunursa kendileri için (cennetteki yerlerini) hazırlamış olurlar.
a45. Çünkü (Allah) inanıp doğru işler yapanları kendi lütfuyla ödüllendirecektir. Şüphesiz O inkârcıları sevmez.
a46. Rüzgârları (yağmurun) müjdecileri olarak göndermesi de Onun ayetlerindendir. Böylece Allah size rahmetinden tattırır; gemiler Onun koyduğu yasalara uygun şekilde akıp gider ve siz de Onun lütfundan rızkınızı ararsınız. Ve umulur ki bütün bunlara şükredersiniz.
a47. Ve Andolsun ki senden önce biz nice resulleri kendi kavimlerine gönderdik ve onlara apaçık mucizeler getirdiler. (Buna rağmen hakka karşı direnmeye devam ederek) suç işleyenlerden biz de intikam aldık.(Yaptıklarına karşılık) inananları desteklemek bize düşen bir sorumluluktur.
a48. Rüzgârları gönderip bulutları yürüten onları gökte dilediği gibi yayan ve yığan Allah’tır. Sen (sadece) aralarından yağmurun çıktığını görürsün. Sonra onu kullarından dilediğine ulaştırınca hemen sevinirler.
a49. Oysa onlar daha önce kendilerine yağmur yağdırılmadan evvel kesin bir ümitsizliğe kapılmışlardı.
a50. (Ey insanoğlu!) Allah’ın rahmetinin işaretlerine bir bak! Nasıl yeri ölümden sonra diriltiyor? Şüphe yok ki O ölüleri (de öyle) diriltecek. O her şeye gücü yetendir.
a51. Şayet (topraklarını kavuran) bir rüzgâr göndersek ve (böylece) ekinlerinin sararmaya başladığını görseler hemen (kudretimizi ve rahmetimizi) inkâr etmeye kalkışırlar!
a52. Şüphesiz sen (manen) ölülere söz dinletemezsin; arkasını dönüp giden sağırlara da çağrını duyuramazsın.
Bkz. 10/42 27/80-81 63/4; 67/10
a53. Ve sen (kalp gözleri kapalı) körleri de sapıklıklarından çıkarıp yola getiremezsin. Sen ancak ayetlerimize (içtenlikle) iman edenlere dinletebilirsin. İşte Müslüman olanlar onlardır.
a54. Allah sizi güçsüz olarak yaratan sonra güçsüzlüğün ardından bir güç takdir eden sonra gücün ardından bir güçsüzlük ve yaşlılık verendir. O dilediğini yaratır. O her şeyi bilendir ve sınırsız güç sahibidir!
a55. Kıyamet koptuğu gün suçlular dünyada bir saatten fazla kalmadıklarına yemin ederler. İşte onlar (dünyada da) aldatılıp haktan böyle döndürülüyorlardı.
Bkz. 20/103 23/113 79/46
a56. Kendilerine ilim ve iman nasip olanlar ise onlara şöyle diyecekler: “Allah Kitabı’nda ne kadar kalmanızı takdir buyurmuşsa dirilme gününe değin o kadar kaldınız. İşte bugün de dirilme günüdür fakat siz bu hususta hiçbir zaman (istemediğiniz için) gerçek bilgi sahibi olamadınız.”
a57. Zulmedenlere o gün mazeretleri bir fayda vermez dertlerinin çaresine de bakılmaz.
a58. Gerçekten biz bu Kur’an’da insanlara her türlü misali verdik. Andolsun ki eğer onlara (bu türden misal içeren) bir âyet getirsen o inkâr edenler yine: “Siz düzmece iddialarda bulunmaktan başka bir şey yapmıyorsunuz!” derler.
a59. Allah (Hakk’ın kıymetini) bilmeyenlerin (ve bilmek istemeyenlerin) kalplerini (inatları yüzünden) işte böyle mühürler.
a60. O halde (Ey Resul! Sıkıntılara ve inkârcıların direnmelerine karşı) sen sabret! Allah’ın (kıyamet günü ile ilgili) vaadi kesinlikle doğrudur. İmanı kemale ermemiş olanlar sakın seni gevşekliğe (ve tedirginliğe) sürüklemesin!
,
a1. Elif Lam Mim.
a2#3. Bunlar güzel davrananlara bir hidayet ve rahmet olarak indirilmiş hikmet dolu Kitab’ın ayetleridir.

a4. O (güzel davrana)nlar; namazı ikame ederler zekâtı verirler ve onlar ahirete de kesin olarak inanırlar.
a5. İşte Rablerinin gösterdiği doğru yol üzerinde olan ve dolayısıyla nihai mutluluğa erişecek olanlar bunlardır.
a6. İnsanlardan öyleleri vardır ki bilgisizce (başkalarını) Allah’ın yolundan saptırmak ve onu alay konusu yapmak için (ilahi mesajlar üzerinden) kelime oyunu oynamaya kalkışır. İşte onlar için aşağılayıcı bir azap vardır.
a7.  Ayetlerimiz ona okunduğu zaman sanki kulaklarında bir ağırlık varmış da onu hiç işitmemiş gibi büyüklenerek sırt çevirir. İşte onu can yakıcı bir azapla müjdele!
a8. (Buna karşılık) iman edip doğru ve yararlı işler yapanlar nimetlerle dolu cennetlere kavuşacaklar.
a9. Orada Allah’ın şaşmaz vaadine uygun olarak kalacaklar. O mutlak galiptir hüküm ve hikmet sahibidir.
a10. O gökleri görünür destekler olmadan yarattı. Sizi sarsmasın diye yeryüzünü sabit dağlar ile donattı ve orada her çeşit canlı varlığın çoğalmasını sağladı. Yine Biz gökyüzünden yağmuru indiririz ve onunla yeryüzünde her türlü faydalı bitkiyi yetiştiririz.
a11. İşte (bunlar) Allah’ın yarattığıdır. Haydi gösterin bana Allah’ın dışındakiler ne yaratmıştır? Doğrusu zalimler apaçık bir sapıklık içindedir.
a12. Andolsun ki biz Lokman’a: “(karşılığında) Allah’a şükret” diye hikmet verdik. Kim (Allah’ın nimetlerine) şükrederse ancak kendisi için şükretmiş olur. Kim de nankörlük ederse bilsin ki Allah her bakımdan sınırsız zengindir (kimsenin şükrüne ihtiyacı yoktur) övülmeye lâyıktır.
a13. Hani Lokman oğluna öğüt vererek şöyle demişti: “Ey Yavrucuğum! Allah’a ortak koşma! Çünkü O’na ortak koşmak şüphesiz büyük bir zulümdür.”
a14.  İnsana da anne babasına iyi davranmasını emrettik. Annesi onu her gün biraz daha güçsüz düşerek karnında taşır. Onun sütten kesilmesi de iki yıl içinde olur. (İşte onun için) insana şöyle emrettik: “Hem bana ve hem de anne babana şükret! Dönüş yalnız banadır.”
a15. (Yine Allah:) “Şayet onlar (annen ya da baban) Ben’den başka ilâhın olamayacağı bilgine rağmen herhangi bir şeyi Bana ortak tanıman için seni zorlayacak olurlarsa bu hususta onlara itaat etme! Dünya işlerinde onlarla iyi geçin. Bana gönülden yönelenlerin yolunu tut! Sonra dönüşünüz yine banadır. O zaman ben de size yaptıklarınızı haber vereceğim.” (buyurur)
a16. (Lokman:) “Yavrucuğum! Şüphesiz yapılan iş bir hardal tanesi ağırlığında da olsa bir kayanın içinde yahut göklerde ya da yerin altında da bulunsa Allah onu çıkarır getirir. Çünkü Allah en gizli şeyleri bilendir (her şeyden) hakkıyla haberdar olandır.”
a17. (Lokman öğüdüne devam ederek şöyle demişti:) “Ey yavrucuğum! Namazını ikame et doğru ve yararlı olanı hayata geçirmeye çalış (sorumluluk al) kötü ve eğriden vazgeçir başına gelebilecek her belaya sabırla katlan! Doğrusu bütün bunlar azim ve kararlılıkla yapılması gereken şeylerdir.”
a18. “Küçümseyerek insanlardan yüz çevirme ve yeryüzünde böbürlenerek yürüme! Çünkü Allah büyüklük taslayıp böbürlenen kimseleri sevmez!”
a19. “Yürüyüşünde mütevazı ol sesini yükseltme! Unutma ki seslerin en çirkini eşeğin anırmasıdır.”
a20. Göklerde ve yerde ne varsa hepsini Allah’ın sizin hizmetinize verdiğini açık ve gizli (görebildiğiniz ve göremediğiniz) nimetlerini üzerinizde tamamladığını görmüyor musunuz? Yine de öyle insanlar vardır ki hiçbir bilgiye yol gösterici bir rehbere veya aydınlatıcı bir kitaba dayanmaksızın Allah hakkında tartışıp durur.
a21. Onlara: “Allah’ın indirdiğine uyun!” dense: “Hayır biz babalarımızı üzerinde bulduğumuz yola uyarız” derler. Şeytan onları alevli ateşin azabına çağırmış olsa da mı (ona uyacaklar)?
Bkz. 2/170 ve dipnotu 43/22
a22. Kim iyilik yaparak kendini Allah’a teslim ederse şüphesiz en sağlam kulpa tutunmuştur. Bütün işlerin sonu ancak Allah’a varır.
a23. Her kim de inkârda diretirse onun inkârına üzülmen gerekmez. (Nasıl olsa) nihayetinde onlar bize dönecek. Biz de onlara yaptıklarını bir bir haber vereceğiz. Allah (sadece yapılanları değil) kalplerde saklı tutulan (niyet ve düşünceleri) de çok iyi bilendir.
a24. Onlara kısa bir süre hayatın zevkini yaşatırız ama sonunda (yaptıkları yüzünden) onları şiddetli bir azaba sürükleriz.
Bkz. 3/178 19/84
a25. Andolsun ki onlara: “Gökleri ve yeri kim yarattı?” diye soracak olsan hiç tartışmasız: “Allah” diyecekler. De ki: “(O halde bilin ki) bütün övgüler yalnız Allah’a mahsustur!” Fakat onların çoğu (bunun ne demek olduğunu) bilmezler.
a26. Göklerde ve yerde ne varsa hepsi Allah’a aittir. Şüphesiz Allah zengindir (kimsenin övgüsüne muhtaç değildir ama) bütün övgüler yalnız O’na mahsustur!
a27.  Yeryüzündeki bütün ağaçlar (birer) kalem denizler de (mürekkep olsa) sonra (bunlara) yedi (kat daha) deniz (mürekkep olarak) eklense (bunlar yazmakla tükenir ama) Allah’ın (ilmini kudretini nimetlerini merhametini yazgılarını ifade eden) kelimeleri (yazmakla) tükenmez. Çünkü Allah mutlak galiptir tam hüküm ve hikmet sahibidir.
Bkz. 18/109
a28. (Ey insanlar!) Sizin yaratılmanız ve öldükten sonra tekrar diriltilmeniz ancak bir tek insanı yaratmak ve diriltmek gibidir. Şüphesiz Allah (her şeyi) hakkıyla işitendir (her şeyi) hakkıyla görendir.
a29. Bilmez misin gündüzü kısaltarak geceyi uzatan ve geceyi kısaltarak gündüzü uzatan Allah’tır. O her biri belirlenmiş bir vade içinde (kendi ekseni etrafında) hareketini sürdüren Güneş’i ve Ay’ı (kendi yasalarına) tabi kılmıştır. Ve bilmez misiniz ki Allah yaptığınız her şeyi en ince ayrıntısına kadar iyi biliyor!
Bkz. 22/61 ve dipnotu.
a30. Gerçek budur. Yalnızca Allah Mutlak hakikattir ve insanların O’nun dışında yalvarıp yakardığı her şey bütünüyle batıldır. Gerçekten Allah çok yücedir çok büyüktür!
a31. (Allah’ın) âyetlerinden bazılarını size göstermesi (ve işlerinizi kolaylaştırması) için Allah’ın lütfuyla denizde akıp giden gemileri görmüyor musun? Elbette bunda sıkıntılara göğüs geren ve (Allah’a karşı) derin bir şükran duygusu taşıyan herkes için mesajlar vardır.
a32. (Güvenli ortamlarda Allah’ı unutanlar denizde gemilerle seyahat ederlerken) onları kara bulutlar gibi dalgalar kuşattığı zaman (o anda) bütün içtenlikleriyle yalnız Allah’a yalvarırlar. Fakat Allah onları karaya çıkarıp kurtardığı zaman içlerinden bir kısmı yolun ortasında (inanmakla inkâr etmek arasında) bocalar. Zaten Bizim ayetlerimiz karşısında zulüm ve nankörlükte sınır tanımayanlardan başkası ayak diremez.
a33. Ey insanlar! Rabbinize karşı gelmekten sakının! Hiçbir anne-babanın çocuğuna yarar sağlayamayacağı ve hiçbir çocuğun da anne-babasına fayda veremeyeceği günden sakının (ona göre hazırlık yapın)! Şüphesiz Allah’ın vadi gerçektir. Sakın dünya hayatı sizi aldatmasın! O aldatıcı (şeytan) da Allah’ın affına güvendirerek sizi aldatmasın!
Bkz. 4/120 14/22 35/5 57/14
a34. Şüphesiz ki kıyametin kopuş saatiyle ilgili bilgi sadece Allah’ın katındadır. Yağmuru O yağdırır rahimlerde olanı O bilir. Hiç kimse yarın ne kazanacağını bilmez. Hiç kimse hangi yerde öleceğini bilmez. Allah elbette her şeyi hakkıyla bilendir her şeyden hakkıyla haberdardır.
,
a1. Elif Lâm Mîm.
a2. Kendisinde şüphe olmayan (bu) Kitab’ın indirilişi âlemlerin Rabbi (olan Allah tarafı)ndandır.
a3. Yoksa: “Onu (Muhammed) uydurdu” mu diyorlar? Hayır; o senden önce kendilerine uyarıcı gelmemiş olan bir toplumu doğru yola gelsinler diye uyarman için Rabbin tarafından gelen bir haktır/kitaptır.
a4. Gökleri yeri ve ikisi arasında ne varsa hepsini altı evrede yaratan ve yarattığı her şeyin kanununu koyarak onlar üzerinde egemenlik kuran Allah’tır. O’ndan başka bir dostunuz ve şefaatçiniz yoktur. (Hal böyleyken) hâlâ düşünüp öğüt almayacak mısınız? Bkz. 7/54 13/2 36/38
a5. O gökten yere kadar olan bütün işleri (kanunlarını koyarak) düzenleyip yönetir. Sonra da olup biten her şey bir günde/bir anda O’na ulaşır ki bu sizin saydığınız senelerden bin seneye denktir. Bkz. 22/47 70/4
a6. O yaratılmışların algı ve tasavvur alanının ötesindeki şeyleri de duyuları ve akıllarıyla kavrayabildiklerini de bilen mutlak güç sahibidir çok merhametlidir.
a7. O yarattığı her şeyi en güzel şekilde yaratan ve (ilk) insanı yaratmaya da çamurdan başlayandır.
a8.  Sonra onun neslini bir sıvıdan hakir bir suyun özünden çoğaltandır.
a9. Sonra ona biçim verip kendi ruhundan üfleyen ve (böylece) sizi hem işitme ve görme (melekeleri) hem de düşünce ve duygularla donatandır. (Buna rağmen) ne kadar da az şükrediyorsunuz!
a10. (İnkârcılar:) “Biz toprağa karışıp yok olduktan sonra yeniden mi yaratılacağız?” derler. Gerçek şu ki; onlar Rablerine kavuşmayı inkâr edenlerdir.
a11. De ki: “Sizin için görevlendirilen ölüm meleği canınızı alacak ve sonra Rabbinize döndürüleceksiniz!” Bkz. 6/61 16/32
a12. Suçluları Rablerinin huzurunda başları öne eğilmiş olarak: “Rabbimiz! Gördük ve dinledik. Artık bizi dünyaya geri çevir de iyi işler yapalım. Gerçekten biz kesin olarak inandık” derlerken bir görsen!
Bkz. 6/28 7/53 23/99 63/10
a13. Eğer dileseydik her insanı (dünyada zorla) doğru yola ulaştırırdık (ancak iyilerle kötüleri ayırt etmek için herkesi kendi iradesine bıraktık). Fakat: “Mutlaka cehennemi görünmeyen varlıkların ve insanların (kötüleriyle) tıka basa dolduracağım” şeklindeki sözüm gerçekleşecektir.
a14. (Onlara şöyle denilecek:) “O hâlde bu gününüze kavuşmayı unutmanıza (umursamamanıza) karşılık azabı tadın. Biz de sizi unuttuk (umursamadık). Yaptıklarınıza karşılık ebedî azabı tadın!”
a15. Bizim mesajlarımıza ancak kendilerine tebliğ edildiği zaman önünde derin bir hayranlık ve saygıyla eğilenler Rablerinin sınırsız ihtişamını hamd ile yüceltenler ve asla büyüklük taslamayanlar inanırlar.
a16. (Onlar) ibadet etmek için (geceleyin) yataklarından kalkarlar. Rablerine (azabından) korkarak ve (rahmetini) umarak dua ederler.  Verdiğimiz rızıklardan da (Allah için) karşılıksız verirler.
a17. Yaptıklarına karşılık onlar için (ahirette) nice sevindirici ve göz kamaştırıcı nimetlerin saklı olduğunu hiç kimse bilmez.
a18. Hiç inanan kimse yoldan çıkan kimse gibi olur mu? Elbette bunlar bir olmaz.
a19. İnandıktan sonra doğru ve yararlı işler yapanlara gelince; onlar için yapmış oldukları işlere karşılık olarak barınacakları cennet konakları vardır.
a20. Yoldan çıkmış olanların varacağı yer ateştir. Her ne zaman oradan çıkmak isteseler tekrar oraya geri döndürülürler ve onlara: “Yalanladığınız ateş azabını tadın bakalım!” denir.
a21.  Belki dönüp yola gelirler diye onlara (ahiretteki) büyük azaptan önce mutlaka daha yakın azabı da (dünyada açlık korku esaret zillet musibet deprem afet gibi) tattıracağız.
a22. Kendisine Rabbinin mesajları aktarıldığında onlara sırtını dönenden daha zalim kim olabilir? (Bu şekilde) günaha batmış olanlardan mutlaka intikam alacağız (onlara hak ettikleri cezayı vereceğiz)!
a23. Andolsun ki Biz Musa’ya Kitab’ı (Tevrat’ı) vermiştik. Hiç şüphen olmasın ki sen de öyle bir kitaba kavuşacaksın. (Musa’ya verdiğimiz) o kitabı İsrailoğulları için bir kılavuz yapmıştık.
a24. (İsrailoğullarından) sabrettiği ve (Tevrat’taki) ayetlerimize kesin olarak inandıkları müddetçe Biz emir ve irşadımızla onlardan (toplumlarına) doğru yolu gösteren önderler çıkardık.
a25. Şüphe yok ki Rabbin kıyamet gününde ayrılığa düştükleri şeyler hakkında aralarında hükmedecektir.
a26. Bugün yurtlarında dolaştıkları kendilerinden önceki nice kuşakları (yaptıkları yüzünden) helak etmiş olmamız (yola gelmeleri için) onlara bir şey anlatmıyor mu? Hiç kuşkusuz bunda aklını kullanan insanlar için nice ibretler ve deliller vardır; hâlâ gerçeğin sesine kulak vermeyecekler mi?
a27. Görmüyorlar mı ki; biz çorak toprağa suyu gönderiyoruz da onunla hem hayvanlarının hem de kendilerinin yiyeceği ekini yetiştiriyoruz. Hâlâ (gerçekleri) görmeyecekler mi?
a28. Bir de diyorlar ki: “Eğer doğru söylüyorsanız bu (bahsi geçen) kesin hüküm ne zaman verilecek?”
a29. De ki: “Kesin hükmün verileceği gün (hayatları boyunca) inkârda ısrar edenlere ne iman etmeleri fayda verecek ne de kendilerine mühlet verilecektir.”
a30. Artık onları kendi hallerine bırak ve onların beklediği gibi sen de (hakikatin ortaya çıkmasını) bekle! Bkz. 11/93 44/59 52/30
,
a1. Ey Nebi! Allah’a karşı sorumluluk bilinciyle yaşa! İnkârcıların ve münafıklar(ın dedikoduları)a uyma! Şüphesiz Allah (her şeyi) hakkıyla bilendir hüküm ve hikmet sahibidir.
a2. Rabbinden sana vahyolunana uy! Şüphesiz Allah yaptıklarınızdan hakkıyla haberdardır.
a3. (Sadece) Allah’a güven! (Bil ki) koruyucu olarak Allah yeter.
a4. Allah hiç kimseye tek bedende iki kalp yaratmamıştır. (Aynen böyle) kendilerine zihâr yaptığınız (vücutlarını annelerinizin vücudu gibi haram saydığınız) eşlerinizi de hiçbir zaman sizin gerçek anneleriniz kılmamış ve evlatlıklarınızı da sizin gerçek çocuklarınız saymamıştır. Bunlar ağızlarınızla söylediğiniz boş ve anlamsız sözlerden ibarettir. Allah (mutlak) doğruyu söyler ve (size) doğru yolu ancak O gösterir.
a5. (Evlatlık aldığınız çocuklara gelince:) Onları (gerçek) babalarına nispet ederek çağırın. Bu Allah katında daha (doğru ve) adaletlidir. Eğer babalarını bilmiyorsanız onlar sizin din kardeşleriniz ve dostlarınızdır. Onları çağırma konusunda farkına varmadan düşebileceğiniz hatalardan dolayı size bir vebal yoktur. Fakat kasten yaptığınız şeylerde size günah vardır. Allah çok bağışlayandır çok merhamet edendir.
a6. Nebi mü’minlere kendi canlarından daha önce gelir. Onun eşleri de müminlerin analarıdır. Akraba olanlar miras hususunda Allah’ın kitabına göre birbirlerine muhacirlerden ve Ensar’dan daha yakındır. Dostlarınıza yapacağınız uygun bir vasiyet bunun dışındadır. Bunlar kitapta yazılmıştır.
a7#8. Hani Biz (verdiğimiz elçilik görevini yapmak hususunda) bir zamanlar nebilerden söz almıştık. Senden Nuh’tan İbrahim’den Musa’dan ve Meryem oğlu İsa’dan. Evet biz onlardan sapa sağlam bir söz aldık ki vakti gelince (Allah) hepsine bu görevlerini sadakatle yerine getirip getirmediklerini sorsun! Gerçekleri örtbas eden inkârcılara ise korkunç bir azap hazırlanmıştır.

a9. Ey inananlar! Allah’ın size olan nimetini hatırlayın! Hani (Hendek savaşında sizi yok etmek için düşman) ordular size gelmişti de biz onların üzerine bir rüzgâr ve göremediğiniz (meleklerden) ordular göndermiştik. Allah yaptıklarınızı hakkıyla görendir.
a10.  Onlar yukarıdan (vadinin doğusundan) ve aşağıdan (vadinin batısından) üzerinize geldiklerinde ve gözler kaymış yürekler ağızlara gelmişti. Allah hakkında (yardım edip etmeyeceğine dair türlü) zanlarda bulunuyordunuz!
a11.  İşte orada müminler imtihan edilmişler ve şiddetli bir sarsıntıyla sarsılmışlardı.
a12. Hani münafıklar ve kalplerinde hastalık olanlar (birbirlerine): “Allah ve Resulü bize ancak aldatmak için vaadde bulunmuşlar” diyorlardı.
a13. Ve (hatırla) içlerinden bazısı: “Ey Yesribliler (Medineliler)! Burada düşmana karşı koyamazsınız mevzilerinizi bırakıp evlerinize dönünüz!” diyordu. Onlardan bir başka bölük: “Evlerimiz korunmasız!” diyerek nebiden izin istiyordu. Hâlbuki gerçekte evleri tehlikeye maruz değildi onlar sadece savaştan kaçmak istiyorlardı.
a14. Eğer Medine’nin etrafından üzerlerine gelinseydi sonra da (düşman tarafından) kendilerinden kent içinde fitne çıkarmaları istenseydi (münafıklar) hiç tereddüt etmeden bunu yapacaklardı.
a15.  Hâlbuki onlar daha önce (Müslümanlarla birlikte savaşacaklarına ve) geri dönüp kaçmayacaklarına dair Allah’a söz vermişlerdi. (Ama unutmasınlar ki) Allah’a verilen sözün hesabı mutlaka sorulacaktır.
a16. De ki: “Eğer siz ölmekten ya da öldürülmekten kaçıyorsanız kaçmak size asla fayda vermeyecektir. (Ne kadar yaşarsanız yaşayın zaten) pek az bir süre (eceliniz gelinceye kadar) hayatta kalmanıza müsaade edilecektir.” Bkz. 2/148 4/78 33/16 62/8
a17. De ki: “Eğer Allah size bir kötülük dilese Allah’tan sizi koruyacak kimdir? Yahut size bir rahmet dilese buna engel olacak kimdir?” Onlar kendilerine Allah’tan başka hiçbir dost ve hiçbir yardımcı bulamazlar.
a18#19.  Allah içinizden bozgunculuğa meyledip savaştan alıkoyan (münafık)ları ve kardeşlerine: “Bize katılın (savaşa gidip ölmeyin)” diyenleri de elbette biliyor. Zaten bunlardan pek azı dışındakiler savaşa gelmezler. (Savaşa gelseler bile) size karşı pek yardım etmek istemezler ve sizi kıskanırlar. Öte yandan (savaşta) tehlikeyi hissettikleri zaman da sanki ölüm tarafından çepeçevre kuşatılmışlar gibi gözleri dönmüş bir halde sana (yalvarırcasına) baktıklarını görürsün; tehlike geçtiğinde ise iyiliğe karşı kıskançlık edip sivri ve keskin bir dille size hücum ederler. İşte bunlar inanmamışlardır; Allah da onların yaptıklarını boşa çıkarmıştır: zira bu Allah için oldukça kolaydır.

a20. (Savaştan kaçıp evlerine saklanan bu münafıkların korku yüreklerine öylesine sinmişti ki Medine’yi kuşatan birleşik) düşman kuvvetlerinin halâ (Medine’den) çekip gitmediklerini sanıyorlardı. Eğer o kuvvetler bir daha geri dönecek olsaydı (Medine’yi savunmak yerine) gönülden isterler ki çöldeki bedevîler arasında bulunsunlar ve savaştaki durumunuzla ilgili haberleri uzaktan sorup öğrensinler. Gerçi aranızda bulunmuş olsalardı bile göstermelik bir iki hareket dışında asla savaşmazlardı.
a21. Andolsun ki sizden Allah’ın rızasını ve ahiretin saadetini arzu eden ve Allah’ı sürekli hatırda tutan (her an O’nunla beraber olduğu bilinciyle hayatına devam eden) kimseler için Allah’ın Resulü pek güzel bir örnektir.
a22. Mü’minler (Peygamberin kendilerine önceden haber verdiği düşman) birliklerini görünce: “İşte bu Allah’ın ve Resulünün bize haber verdiği ve vaatte bulunduğu şeydir. Allah ve Resulü verdikleri her haber ve yaptıkları her vaatte elbette doğruyu söylerler.” Bu durum onların (sadece) imanlarını ve teslimiyetlerini arttırmıştır.
a23. Mü’minler arasında Allah adına verdikleri söze sadık kalan nice yiğitler vardır. Onlardan kimileri verdiği sözü yerine getirdi (canını imanına şahit tutarak şehit oldu) kimileri de (Allah için savaşmaya devam ederek şehid olmayı) beklemektedir. Onlar (verdikleri sözü) hiçbir şekilde değiştirmediler.
a24. Allah böylece sadık kalanları doğruluklarına karşılık ödüllendirecek ikiyüzlüleri de dilerse (yaptıkları yüzünden) azaba uğratacak veya tevbe nasip edip tevbelerini kabul buyuracak. Çünkü Allah çok bağışlayandır çok merhamet edendir.
a25. Allah (Hendek savaşında) inkârcıları hiçbir şey elde edemeden bütün öfke ve hiddetleri içinde yüzüstü bıraktı. Çünkü Allah’ın yardımı savaşta mü’minlere yetti. Allah güçlüdür mutlak galiptir.
a26. (Allah) Ehl-i Kitaptan olup da (Hendek savaşında) saldırganlara arka çıkanları da kalelerinden indirdi ve kalplerine büyük bir korku saldı. (Öyle ki) siz (onlardan) bir kısmını öldürüyordunuz bir kısmını ise esir alıyordunuz.
a27. (Böylece Allah) sizi onların topraklarına yurtlarına mallarına ve henüz ayak basmadığınız topraklara mirasçı yaptı. Allah her şeye hakkıyla gücü yetendir.
a28. Ey nebi! Eşlerine söyle: “Eğer siz (yalnız) bu dünya hayatını ve onun cazibesini istiyorsanız gelin size istediğinizi (boşanma bedellerinizi) vereyim ve (sonra da) sizi uygun bir şekilde salayım (boşayayım).”
a29. “Yok eğer Allah’ı Resulünü ve ahiret yurdunu istiyorsanız bilin ki Allah içinizden iyilik yapanlara büyük bir mükâfat hazırlamıştır.”
a30. Ey nebinin hanımları! Sizden kim açık bir edepsizlik yaparsa onun cezası iki kat olur. Bu Allah için çok kolaydır.
a31. Fakat hanginiz Allah’a ve Resulüne samimiyetle itaat eder doğru ve yararlı işler yaparsa onu iki kat ödüllendiririz ve onun için (cennette de) en muhteşem rızıkları hazırlamışızdır.
a32. Ey nebinin hanımları! Siz (diğer) kadınlardan herhangi biri gibi değilsiniz. Eğer Allah’a karşı gelmekten sakınıyorsanız (namahrem erkeklerle konuşurken) tatlı ve cilveli bir eda ile konuşmayın ki kalbinde (şehvetten arız) hastalık olan kimse (size) arzu duymasın! Daima yerinde ve uygun şekilde konuşun!
a33. Evlerinizde vakarınızı (ağırbaşlılığınızı) koruyun! Önceki cahiliye döneminde olduğu gibi açılıp saçılmayın! Namazı ikame edin zekâtı verin Allah’a ve Resulüne itaat edin! Ey (Peygamber’in) ev halkı Allah sizden yalnızca kiri (günahı) gidermek ve sizi (günahlardan) temizlemek istiyor.
a34. Evlerinizde okunan Allah’ın ayetlerini ve (O’nun) hikmetini düşünün! Şüphesiz Allah her şeyin iç yüzünü bilendir ve her şeyden haberi olandır.
a35. Şüphe yok ki Müslüman erkekler ve Müslüman kadınlar mü’min erkekler ve mü’min kadınlar itaatkâr erkekler ve itaatkâr kadınlar doğru erkekler ve doğru kadınlar sabreden erkekler ve sabreden kadınlar mütevazı erkekler ve mütevazı kadınlar sadaka veren erkekler ve sadaka veren kadınlar oruç tutan erkekler ve oruç tutan kadınlar ırzlarını koruyan erkekler ve ırzlarını koruyan kadınlar Allah’ı sürekli hatırda tutan erkekler ve Allah’ı sürekli hatırda tutan kadınlar; işte Allah bunlar için bağış ve büyük bir mükâfat hazırlamıştır.
a36. Allah ve Resulü bir iş hakkında hüküm verdiği zaman hiçbir mü’min erkek ve hiçbir mü’min kadının işlerini kendi isteklerine göre belirleme hakları yoktur. Kim Allah’a ve Resulüne karşı gelirse şüphesiz ki o apaçık bir şekilde sapmıştır. Bkz. 3/32 ve dipnotu 3/132; 8/1 20 46 ve dipnotu 58/13
a37. Hani sen Allah’ın kendisine nimet verdiği senin de (azat etmek suretiyle) iyilikte bulunduğun kimseye: “Eşini nikâhında tut (onu boşama) ve Allah’tan sakın!” diyordun. İçinde Allah’ın ortaya çıkaracağı bir şeyi gizliyor ve insanlardan çekiniyordun. Oysa Allah’tan çekinmen daha uygundu. Sonunda Zeyd o kadından ilişiğini kesince onu sana nikâhladık ki evlatlıkları eşleriyle ilişkilerini kestiklerinde müminler için o kadınlarla evlenmede bir güçlük olmasın. Allah’ın emri yerine getirilmiştir.
a38. Nebi üzerinde Allah’ın onun için takdir edip gerekli kıldığı şeyde bir vebal ve sakınca yoktur. Daha önce gelip geçen (nebi)ler hakkında da Allah’ın kanunu böyledir. Allah’ın emri kesinleşmiş bir hükümdür.
a39. Daha önce gelip geçen o resuller Allah’ın vahiylerini tebliğ eden Allah’tan sayıp çekinen başka hiç kimseden çekinmeyen kimselerdir. Hesap görücü olarak Allah yeter.
a40. Muhammed sizin erkeklerinizden hiçbirinin babası değildir. Fakat o Allah’ın Resulü ve nebilerin sonuncusudur. Allah her şeyi hakkıyla bilendir.
a41#42. Ey inananlar Allah’ı sürekli hatırda tutun! Ve sabah akşam (devamlı) O’nu tesbih edin (şanını yüceltin noksan sıfatlardan tenzih edin).

a43. O sizi melekleri eşliğinde üzerinize indirdiği (vahiyle) destekleyip dimdik ayakta tutar ki bu sayede sizi karanlıklardan aydınlığa çıkarsın. O mü’minler için sınırsız bir rahmet kaynağıdır.
a44. (Gerçek mü’minler) Allah’a kavuşacakları gün: “Selâm!” iltifatı ile karşılanırlar. O onlara pek değerli ve cömertçe bir mükâfat hazırlamıştır.
a45#46. Ey nebi! Unutma ki biz seni (hakikatin) bir şahidi bir müjdeleyici bir uyarıcı hem de Allah’ın izniyle kendi yoluna çağıran bir davetçi ve (gönülleri) aydınlatan bir kandil olarak gönderdik.

a47. Mü’minlere kendileri için Allah’tan büyük bir lütuf olduğunu müjdele!
a48. Kâfirlere ve münafıklara uyma! Onların eziyetlerine aldırma! Allah’a güven. Vekil olarak Allah yeter!
a49. Ey inananlar! Mü’min kadınları nikâh-layıp da henüz dokunmadan onları boşarsanız onları iddet müddetince beklemeniz gerekmez. Kendilerine bağışta bulunarak onları güzellikle serbest bırakın.
a50. Ey Nebi! Mehirlerini verdiğin eşlerini Allah’ın sana harp esiri olarak verdiği cariyeleri seninle beraber (Mekke’den Medine’ye) hicret (ederek İslâm’a bağlılıklarını kanıtlamış) amca kızlarını hala kızlarını dayı ve teyze kızlarını bir de (evlilik bedeli olan mehir hakkından feragat ederek) kendisini nebiye hibe eden ve nebinin de kendisini nikâhlamak istediği mü’min kadını da (sana helâl kıldık). (Bütün bu hükümler) diğer müminlere değil sadece sana mahsus bir ayrıcalıktır. Biz eşleri ve ellerinin altında bulunan cariyeleri hakkında mü’minlere ne farz kıldığımızı biliyoruz. (Seni bu hususta istisna ettik) ki senin için hiçbir darlık olmasın. Allah çok bağışlayan çok merhamet edendir.
a51. (Ey Muhammed!) Bunlardan (hanımlarından) dilediğini geri bırakırsın dilediğini yanında tutarsın. (Ric’i talakla boşayıp) ayırdığını da tutmak istersen bunda sana bir günah yoktur. Bu onların sevinmeleri üzülmemeleri yaptığın muameleden hepsinin hoşnut olmaları yönünden daha münasiptir. Allah kalplerinizde olan her şeyi bilir. Allah her şeyi hakkıyla bilendir ve müsamahası bol olandır.
a52.  Bundan sonra güzellikleri hoşuna gitse bile başka kadınlarla evlenmek eşlerini boşayıp başka eşler almak sana helâl değildir. Ancak sahip olduğun cariyeler başka. Şüphesiz Allah her şeyi görüp gözetleyendir.
Bkz. 33/28-29
a53. Ey inananlar! Yemek için çağrılmaksızın ve vaktine de bakmaksızın (vakitli vakitsiz) nebinin evlerine/odalarına (rasgele) girmeyin. (Erkenden gelip peygamberi rahatsız edecek şekilde beklemeyin yemeğin hazırlanmasını ya da toplantının başlamasını beklemeyin!) Çağrıldığınız zaman girin ve yemeği yiyince de hemen dağılın söze dalıp eğleşmeyin. Çünkü bu (davranışınız) nebiyi rahatsız eder fakat o size (bir şey) söylemekten çekinir. Allah ise gerçeği söylemekten çekinmez. (Bir de peygamberin) hanımlarından bir şey isteyeceğiniz (kendilerine bir şey soracağınız) zaman perde arkasından isteyin (odalarına öyle gelişigüzel dalmayın). Böyle davranmanız hem sizin kalplerinizin hem de onların kalplerinin temiz kalması için en uygun davranış şeklidir. (Şunu iyi bilin ki) Allah’ın resulünü (herhangi bir şekilde) incitmeniz ve kendisinden sonra onun eşleriyle evlenmeniz de size asla helâl değildir. Böyle bir şey yapmanız Allah katında çok büyük bir günahtır.
a54. (Yaptığınız herhangi) bir şeyi açığa vursanız da gizleseniz de (unutmayın ki Allah onun hesabını soracaktır). Çünkü Allah her şeyi hakkıyla bilendir.
a55. Onların (peygamber eşlerinin) babalarına oğullarına kardeşlerine erkek kardeşlerinin veya kız kardeşlerinin oğullarına kadın hizmetçilerine yahut ellerinin (altında) sahip oldukları (kadın köleleri)ne (serbestçe görünmelerinde) bir mahzur yoktur. (Ey Peygamber eşleri!) Allah’a karşı sorumluluk bilinciyle yaşayın! Çünkü Allah her şeye hakkıyla şahit olandır.
a56. Şüphe yok ki Allah ve melekleri Peygambere destek veriyor. Ey inananlar! Onu siz de destekleyin ve tam bir teslimiyetle onun rehberliğine teslim olun!
a57. Hiç şüphesiz Allah’ı ve Resulünü incitenlere Allah dünyada ve ahirette lânet etmiş ve onlara aşağılayıcı bir azap hazırlamıştır.
a58. Mü’min erkeklere ve mü’min kadınlara hak etmedikleri (yapmadıkları) bir şeyden dolayı eziyet edenler ise gerçekten bir iftira(da bulunmuş) ve açık bir günah yüklenmişlerdir.
a59. Ey Nebi! Hanımlarına kızlarına ve mü’minlerin kadınlarına söyle (dışarı çıkacakları zaman) bedenlerini örtecek elbiselerini giysinler. Bu onların tanınıp incitilmemeleri için daha uygundur. Şüphesiz Allah çok bağışlayandır çok merhamet edendir. Bkz. 24/31 33/33
a60#61. Andolsun ki eğer münafıklar kalplerinde (ahlaksızlıktan) bir hastalık olanlar ve şehirde dedikodu yapa(rak fesat çıkara)nlar (bu tutumlarına) bir son vermeyecek olurlarsa gerçekten seni onlara saldırtırız sonra orada seninle pek az (bir süre) komşu kalabilirler. Onlar lanete uğramışlardır. Nerede ele geçirilirlerse yakalanırlar ve hemen öldürülürler.
Bkz. 2/191 9/5 ve dipnotu 47/4

a62. Allah’ın daha önceki (münafık)lar için geçerli olan uygulaması budur. Ve sen Allah’ın sünnetinde hiçbir değişiklik bulamazsın. Bkz. 48/23
a63. İnsanlar sana kıyametin vaktini soruyorlar. De ki: “Onun bilgisi ancak Allah katındadır.” Ne bilirsin belki de kıyamet yakında gerçekleşir.
a64-65. Allah kâfirlere lânet etmiş (rahmetinden mahrum bırakmış) ve onlara alevli bir ateş hazırlamıştır. Onlar orada (cehennemde) ebedî olarak kalacaklar ve hiçbir dost hiçbir yardımcı bulamayacaklardır.

a66. Yüzleri ateşe çevrildiği gün: “Keşke Allah’a itaat etseydik keşke resule itaat etseydik” diyecekler.
a67#68. Yine şöyle diyecekler: “Ey Rabbimiz! Biz önderlerimize ve büyüklerimize uyduk da bizi yoldan saptırdılar. Ey Rabbimiz! Onlara iki kat azap ver ve onları büyük bir lânetle rahmetinden mahrum et!”

a69. Ey inananlar! Siz de Musa’ya (iftira ederek) eziyet edenler gibi olmayın! Allah onu onların dedikleri şeyden temize çıkardı. O Allah katında itibarlı bir kimse idi.
a70#71. Ey inananlar! Allah’ın emirlerine uygun yaşayın ve (her zaman) doğruyu konuşun doğru söz söyleyin ki Allah işlerinizi yoluna koysun (değerli kılsın) ve günahlarınızı affetsin. Ve (bilin ki) kim Allah’a ve Resulüne itaat ederse büyük bir zafere erişmiş olur.

a72. Gerçek şu ki biz emaneti (akıl ve iradeyi) göklere yere ve dağlara sunduk; onu yüklenmekten kaçındılar sorumluluğundan korktular. Onu pek zalim ve cahil olduğu halde insan yüklendi.
Bkz. 59/21
a73. Allah münafık erkeklerle münafık kadınlara müşrik erkeklerle müşrik kadınlara azap edecek mü’min erkeklerle mü’min kadınların da tevbelerini kabul edecektir. Çünkü Allah çok bağışlayandır çok merhamet edendir.
,
a1. Bütün övgüler göklerde ve yerde ne varsa kendisine ait olan Allah’a aittir. Ahirette de hamd O’na mahsustur. O tam hüküm ve hikmet sahibidir her şeyden hakkıyla haberdardır.
a2. O toprağa giren ve ondan çıkan gökten inen ve ona yükselen her şeyi bilir. O çok merhamet edendir çok bağışlayandır.
a3. İnkârcılar: “Kıyamet bize gelmeyecek” dediler. De ki: “Hayır insan kavrayışının ötesindeki her şeyi bilen Rabbimin hakkı için o mutlaka sizi bulacaktır! Göklerde ve yerde zerre miktarı bir şey O’ndan gizli kalmaz. Ve bundan daha küçük veya daha büyük (mikro âlemden makro âleme) hiçbir şey yoktur ki (O’nun) apaçık fermanında (bilgisinde) yer almasın.”
a4. Çünkü (Allah o gün) iman edip güzel ve makbul işler yapanları ödüllendirecektir. Onlar için bir bağışlanma ve onurlu bir rızık vardır.
a5. Ayetlerimizi geçersiz kılmak için yarışırcasına çaba harcayanlar var ya; işte onlar için de elem dolu çok kötü bir azap vardır.
a6. Bilgi ve kavrayış yeteneği ile donatılmış olanlar görüyorlar ki Rabbinden sana indirilen (Kur’an) hakikatin ta kendisidir. O kuvvetinde sınır olmayan her türlü övgüye lâyık olan Allah’ın yolunu gösteriyor.
a7. Buna karşılık inkârcılar (kendileri ile aynı zihniyette olanlara) şöyle derler:” Siz paramparça olup dağıldıktan sonra size yeniden yaratılacağınızı haber veren bir adam gösterelim mi?
a8. “Bu adam Allah adına yalan mı uyduruyor yoksa deli midir?” Hayır aslında ahirete inanmayanlar koyu bir sapıklığın ve azabın pençesindedir.
a9. Onlar gökten ve yerden ne kadarını önlerine serdiğimize ne kadarını da kendilerinden gizlediğimize (ibret nazarıyla) bakmazlar mı? Biz dileseydik onları (korkunç bir deprem sel felâketiyle) yerin dibine batırır yahut göğü başlarına geçirirdik? Bütün bunlarda (pişmanlık duyarak) O’na yönelen her kul için bir ders vardır.
a10. Andolsun ki biz Davud’a kendi katımızdan bir üstünlük verdik. “Ey dağlar ve kuşlar! O Allah’ın yüceliğini terennüm ettikçe siz de edin (onunla beraber Allah’ın istediği gibi vazifenizi yapın)!” dedik. Ayrıca demiri onun için yumuşattık. Bkz. 21/79 38/18
a11. Ona: “İnsan vücudunu iyice saracak geniş zırhlar yap ve zırhların parçalarını birbirine ölçülü biçimde tak” dedik. “(Ey Davut hanedanı!) İyi işler yapın! Çünkü ben yaptıklarınızı görüyorum” diye (vahyettik). Bkz. 21/80
a12. Süleyman’ın emrine de sabahleyin esince bir aylık uzağa giden akşamleyin de bir aylık mesafeyi aşarak geri gelen rüzgârı verdik. (Onun için) erimiş bakırı kaynağından sel gibi akıttık. Cinlerden bir kısmı (da) Rablerinin izniyle onun için çalış(maya mecbur kılın)dılar. Onlardan hangisi emrimizden çıkarsa ona çılgın bir ateşin azabını tattırıyorduk.
a13. (Cinler Süleyman’a) dilediği şekilde kaleler heykeller havuz büyüklüğünde çanaklar ve yerinden sökülmeyen kazanlar yaparlardı. “Ey Davud ailesi! (Allah’a) şükrederek çalışın!” Kullarımdan (layıkıyla) şükredenler azdır.
a14. Sonra onun (Süleyman’ın) ölümüne hükmettiğimiz zaman onun ölümünü onlara ancak değneğini yemekte olan bir ağaç kurdu gösterdi. Artık o yere yıkılıp düşünce açıkça ortaya çıktı ki şayet cinler gaybı bilmiş olsalardı böylesine aşağılanıcı bir azap içinde kalıp yaşamazlardı.
a15. Andolsun ki bir vadinin sağında ve solunda uzayan iki ovadan oluşmuş (Yemen’deki) Sebe yurdundan da alınacak ibret vardır. Onlara şöyle denilmişti: “Rabbinizin rızkından yiyin ve O’na şükredin. (Beldeniz) güzel bir belde Rabbiniz de çok bağışlayıcı bir Rabdir.”
a16. Ancak onlar (Allah’ın doğru yola davetini kabul etmeyerek) yüz çevirdiler böylece biz de onlara (barajlarını yerle bir eden) Arîm selini gönderdik. Ve onların iki bahçesini buruk (ekşi) yemişli acı ılgınlı ve içinde biraz da sedir ağacı olan iki bahçeye dönüştürdük.
a17. (İşte) verilen nimetlere karşı nankörlük etmeleri sebebiyle onları işte böyle cezalandırdık. Biz (bu şekilde) ancak nankörleri cezalandırırız.
a18. Kendileriyle içlerinde bereketler kıldığımız memleketler arasında (biri diğerinden) görünebilen kasabalar var ettik ve orada yürüme (imkânlarını) takdir ettik. “Bu (topraklarda) hem geceleri hem de gündüzleri güven içinde gezin/dolaşın!” (dedik).
a19. Fakat onlar (İsyankâr bir eda ile): “Ey Rabbimiz! (Çok kâr edebilmemiz için bulunduğumuz şehirle mal getirdiğimiz o şehir arasındaki mesafeyi) seferlerimizin arasını uzaklaştır” dediler ve kendilerine yazık ettiler. Biz de onları (kendilerinden sonra gelenlerin dillerinde dolaşan) masallara çevirdik ve kendilerini (başka yerlere göç suretiyle) dağıttık. Muhakkak ki bunda çok sabreden ve çok şükreden herkes için ibretler vardır.
Bkz. 16/112 28/58
a20. Andolsun ki İblis onlara ilişkin beklentisini gerçekleştirmiş ve bir grup mü’minin dışında hepsi ona uymuştu.
Bkz. 4/118-119 7/16-17
a21. Aslında şeytanın onlar üzerinde hiçbir nüfuzu hiçbir yaptırım gücü yoktu. Ama biz ahirete inananları o konuda kuşku içinde olanlardan ayırmak istedik. Her şey senin Rabbinin gözetimi altındadır.
a22. (Müşriklere de ki:) “Allah dışında ilâh olduklarını iddia ettiğiniz putları imdada çağırınız bakalım! Onlar göklerde ve yerde zerre kadar bir şeye sahip değillerdir. Onların bu ikisinde hiçbir ortaklığı olmadığı gibi Allah’ın onlardan bir yardımcısı da yoktur.”
Bkz. 2/167 16/27 28/62 37/22-24
a23. (Allah katında) O’nun izin verdiği kimseden başkasına şefaat yarar sağlamaz. (Şefaat bekleyenlerin) kalplerinden korku giderilince diğerleri onlara “Rabbiniz ne buyurdu (nasıl hüküm verdi)?” diye sorar. Onlar da “Her zamanki gibi gerçeği.” diye cevap verirler. O her şeyden yücedir her şeyden büyüktür.
Bkz. 2/123 255 6/51 70 10/3 20/109 21/28 53/26
a24. Söyle onlara: “Göklerden ve yerden size rızık veren kimdir?” De ki: “Allah’tır! O halde ya bizden yahut sizden biri doğru yolda (diğeri ise) açık bir sapıklık içindedir!”
a25. De ki: “Bizim işlediğimiz suçlardan siz sorumlu tutulmazsınız. Sizin işlediklerinizden de biz sorumlu tutulmayız.”
a26. De ki: “Rabbimiz hepimizi kıyamet günü bir araya toplayacak sonra da aramızda hak ile hüküm verecektir. O gerçeği apaçık ortaya koyan her şeyi hakkıyla bilendir.”
a27. De ki: “Allah’a koştuğunuz ortakları bana gösterin bakalım! Olacak şey değil bu! Doğrusu O mutlak galiptir hüküm ve hikmet sahibidir.”
a28. (Ey Resul!) Biz seni bütün insanlığa rahmetimizin müjdeleyicisi azabımızın uyarıcısı olarak gönderdik. Ama insanların çoğu senin risaletinin onlar için ne büyük bir nimet olduğunu bilmezler.
Bkz. 7/119 17/105 25/56 33/4 35/24 48/8
a29. Onlar: “Eğer doğru söylüyorsanız şu vaat ne zaman gerçekleşecek?” diyorlar.
a30. De ki: “Sizin için belirlenen bir gün vardır ki ondan ne bir saat geri kalabilirsiniz ne de ileri geçebilirsiniz.”
a31. İnkârcılar: “Biz bu Kur’an’a da ondan önceki kitaplara da asla inanmayız” dediler. Rablerinin huzurunda durduruldukları zaman o zalimleri birbirlerine laf atıp tutarken bir görsen! (Yeryüzünde) güçsüz olanlar (vaktiyle körü körüne itaat ettikleri) o büyüklük taslayan (patron)lara: “Siz olmasaydınız biz mutlaka iman eden kimseler olurduk” diyecekler.
a32.  Büyüklük taslayanlar güçsüzlere (Al-lah’ı bırakıp kendilerine kulluk edenlere): “Nasıl olur? Size doğru yolu açıkça gösteren (Kur’an) geldikten sonra (siz ona iman edecektiniz de) biz mi sizi (zorla) ondan alıkoyduk? Hayır suçlu olan sizdiniz!” diyecekler.
a33. Bunun üzerine güçsüzler büyüklük taslayanlara: “Hayır bizi hidayetten saptıran gece ve gündüz kurduğunuz tuzaklardı. Çünkü siz bize Allah’a nankörlük etmemizi ve O’na eşler koşmamızı emrediyordunuz” derler. Azabı görünce de içten içe pişmanlık duyarlar. Biz de inkârcıların boyunlarına demir halkalar geçiririz. Onlar ancak yapmakta olduklarının cezasını göreceklerdir.
a34. Biz ne zaman bir topluma bir uyarıcı göndermişsek oranın şımarık zenginleri: “Biz sizin gönderdiğiniz şeyleri (Allah’ın emirlerini) inkâr ediyoruz.” demişlerdir.
a35. Ve yine “Bizim malımız da evlâdımız da sizinkinden daha fazla sizden daha güçlüyüz. Biz öyle azap falan da görecek değiliz!” diye karşı çıkmışlardır.
a36. De ki: “Rabbim rızkı kullarından dilediğine bol verir ve (dilediğine) kısar. Fakat insanların çoğu (Allah’ın yol ve yöntemlerini) bilmezler.”
a37. (Ey insanlar!) Sizi bize yaklaştıracak olan ne mallarınızdır ne de çocuklarınız. Yalnızca iman edip doğru ve yararlı işler yapanlar (bize yakın olabilirler). İşte onlar için yaptıklarına karşılık kat kat mükâfat vardır. Onlar cennet köşklerinde güven içinde olacaklardır.
a38. Ayetlerimizi geçersiz kılmak (onları etkisiz hale getirmek) için çaba gösterenler var ya; işte onlar azapla yüz yüze bırakılacaklardır.
a39. De ki: “Şüphesiz Rabbim rızkı kullarından dilediğine bol verir ve (dilediğine) kısar. Siz (Allah yolunda hayır için) her ne harcarsanız (Allah) onun yerine başka (daha iyi)sini verir. Zira O her zaman en hayırlı rızk veren ve rızk vermede tam yetkili olandır.”
a40.  (Allah) o gün (kıyamette) onların hepsini bir araya toplayacak sonra da meleklere: “Bunlar mı size tapıyorlardı?” diyecek.
a41. (Melekler de:) “Senin şanın yücedir. Bizim koruyucumuz onlar değil sensin. Hayır onlar bize değil cinlere tapıyorlardı. Onların çoğu cinlere inanıyordu” diyecekler.
a42. Derken (Allah şöyle buyuracak): “Bugün birbirinize ne faydalı olabilirsiniz ne de zarar verebilirsiniz!” Ve o gün (Allah’a ortak koşarak ve haddini aşarak kendilerine zulmetmiş olan) o zalimlere şöyle sesleniriz; “(Dünyada iken) yalanlayıp durduğunuz ateşin azabını tadın bakalım!”
a43. Ayetlerimiz apaçık bir şekilde onlara okunduğu zaman: “Bu adamın tek istediği şey sizi atalarınızın taptığı putlardan vazgeçirmektir” ve (yine): “Bu (Kur’an) düzmece bir yalandan başka bir şey değil” dediler. İnkârcılar kendilerine ulaşan hakikat için “bu açıkça büyüleyici bir sözden başka bir şey değildir” dediler.
a44. Oysa biz onlara (Kur’an’dan önce) okuyup mütalâa ettikleri bir kitap vermedik (ki Kitabın ne olduğunu bilip Kur’an hakkında ileri geri konuşsunlar). Ayrıca senden önce onları uyarmakla görevli bir uyarıcı da göndermedik (ki seni bir yalancı olmakla suçlayabilsinler).
a45. Onlardan öncekiler de (hakikati böyle) yalanlamışlardı. (Sakın servetlerine güçlerine güvenmesinler) Zira bunlar onlara verdiğimiz (güç ve kuvvetin) onda birine bile ulaşamamışlardır. (Evet onlara bahşettiğimiz bunca nimete rağmen) resullerimi yalanladılar. Fakat sonunda Bana meydan okumak nasıl olurmuş gördüler!
a46. (Ey Muhammed!) Onlara de ki: “(Ey müşrikler!) Size bir tek öğüdüm var: Allah için ikişer ikişer teker teker kalkın sonra da iyice düşünün!” Arkadaşınızda cinnetten eser yok! O şiddetli bir azap öncesinde sizi uyaran bir kişiden başkası değil.
a47. De ki: “Sizden herhangi bir ücret istemişsem o sizin olsun. Benim mükâfatımı verecek olan ancak Allah’tır. O her şeye hakkıyla şahittir.”
Bkz. 6/90 23/72 25/57 36/21 38/86 42/23
a48. De ki: “Rabbim kuşkusuz (yalan ve sahte olana karşı) değişmez gerçeği ortaya koyacaktır. O yaratılmışların bilmediği her şeyi hakkıyla bilendir.”
a49.  De ki: “Değişmez gerçek (bütün açıklığıyla) ortaya çıkmıştır (yalan ve sahte olan ise sönüp gitmeye mahkûmdur). Çünkü sahte ve yalan ne yeni bir şey getirebilir ne de (geçmiş olanı) geri döndürebilir”.
a50. De ki: “Ben eğer sapmışsam ancak kendi aleyhime sapmış olurum. Eğer hidayete ermişsem bu da Rabbimin bana vahyettiği sayesindedir. Şüphesiz O (her şeyi) hakkıyla işitendir kullarına çok yakındır.”
a51. Onları bir de paniğe kapıldıklarında görsen! Kaçacakları hiçbir yer yok. (Cehennemin) yakınında yakayı ele vermişlerdir.
a52. (Azabı gördükleri zaman:) “Biz O’na inandık” derler. Ama iyice uzağında kaldıkları (dünya hayatı gelip geçtikten sonra) imanı nasıl yakalayacaklar?
a53. Hâlbuki daha önce onu inkâr etmişlerdi. O zaman insan kavrayışının ötesindeki (ahiret) hakkında uzaktan laf atıp tutuyorlardı.
a54. Artık kendileriyle (dünyaya dönüş) arzularının arasına engel çekilmiştir. Nitekim bundan evvel emsallerine de böyle yapılmıştı. Çünkü onlar (azap ve kıyamet hakkında) derin bir şüphe içinde idiler.
Bkz. 35/37 39/58
,
a1. Her türlü övgü göklerin ve yerin yaratıcısı olan ve melekleri ikişer üçer ve dörder kanatlı elçiler kılan Allah’a mahsustur. O yarattıklarından istediğine dilediği kadar özellikler verir. Hiç kuşkusuz O’nun gücü her şeye yeter.
a2. Allah’ın insanlar için açacağı rahmet kapısını kimse kapatamaz ve O’nun kapattığını da kimse açamaz. O mutlak galiptir tam hüküm ve hikmet sahibidir.
a3.  Ey insanlar! Allah’ın size olan nimetini hatırlayın! Allah’tan başka size göklerden ve yerden rızık veren bir yaratıcı var mı? O’ndan başka hiçbir ilâh yoktur. O hâlde nasıl oluyor da haktan çevriliyor (başka varlıkları kendinize ilah ediniyor)sunuz?
a4. (Ey Muhammed!) Eğer (Kur’an’a çağırdığın kimseler) seni yalanlıyorlarsa (ümitsizliğe kapılma ve) bil ki senden önce de nice peygamberler yalanlanmıştı. (Fakat sonunda kazanan hep peygamberler olmuştu. Unutma ki) bütün işler Allah’a döndürülecektir.
a5. Ey insanlar! Şüphesiz Allah’ın vaadi gerçektir. Sakın dünya hayatı sizi aldatmasın! Sakın çok aldatıcı (şeytan) Allah’ın bağışlayıcılığını ve merhametini ileri sürerek de sizi aldatmasın!
Bkz. 31/33 ve dipnotu 57/14
a6. Andolsun ki şeytan sizin apaçık düşmanınızdır. Öyleyse siz de onu düşman olarak görün. Çünkü o kendi yandaşlarını ancak ateş ehlinden olmaya çağırır.
a7. İnkâr edenler için gerçekten çetin bir azap vardır. İnandıktan sonra doğru ve yararlı işler yapanları da bağışlanma ve büyük bir mükâfat beklemektedir.
a8.  Kötü işleri kendisine süslü gösterilip de onu güzel gören kimse de mi (iman edip faydalı işler yapanlar gibi olacak)? Şüphe yok ki Allah dileyeni şaşırtır dileyeni de doğru yola iletir. O halde onların yaptıklarından dolayı içini parçalayarak kendini harap etme! Allah onların bütün yaptıklarını hakkıyla bilendir.
a9. Allah rüzgârları gönderir onlar da (yağmur yüklü) bulutları hareket ettirir. Derken biz onu ölü bir bölgeye sevk ederiz ve onunla ölümünden sonra yeri (yeşertir) canlandırırız. İşte ölümden sonra diriliş de böyledir.
a10. Her kim şan ve şeref istiyorsa bilsin ki şan ve şeref bütünüyle Allah’a aittir. Bütün güzel sözler O’na yükselir; bütün doğru ve yararlı işleri O yüceltir. Kötülük tasarlayanlar için ise şiddetli bir azap vardır. Öylelerinin tuzakları boşa çıkmaya mahkûmdur.
Bkz. 4/139 10/65 63/8
a11. Allah sizi (önce) topraktan sonra bir damla sudan (meniden) yarattı. Sonra da iki cinsten birisi (erkek ya da dişi) yaptı. O’nun bilgisi olmaksızın hiçbir dişi ne gebe kalabilir ne de doğurabilir. Dahası hiçbir hayat sahibi O’nun kayıtlı yasası dışında ne ömrünü uzatabilir ne de kısaltabilir. Kuşkusuz bütün bunlar Allah’a göre çok kolaydır.
a12. İki deniz aynı olamaz. Birisi tatlı susuzluğu giderici içimi güzel iken ötekisi tuzlu ve acıdır. Fakat her ikisinden de taze et (su ürünü) yersiniz ve (ikisinden de) süs takıları çıkarırsınız. İki denizin üzerinde de Allah’ın lütfundan nasibinizi aramanızı ve böylece şükredenlerden olmanızı sağlayan gemilerin dalgaları yararak ilerlediklerini görürsün.
Bkz. 16/14 25/53 27/61 55/19-22
a13. O gündüzü kısaltarak geceyi uzatır ve geceyi kısaltarak gündüzü uzatır. O güneşi ve ayı (kendi kanunlarına) tabi kılmıştır her biri (O’nun) belirlediği bir zaman içinde akıp gider. İşte (bunların hepsini yapan) Rabbiniz Allah’tır. Mülk O’nundur. O’ndan başka yalvarıp durduklarınız ise bir hurma çekirdeğinin zarı kadar bile bir şeye sahip değillerdir.
a14. Şayet onlara (el açıp) dua etseniz duanızı işitmezler; işitseler bile size cevap veremez ve dileğinizi yerine getiremezler (çünkü böyle bir kapasiteleri yok). Kıyamet günü onlar sizin (kendilerini Allah’a) eş tutmanızı asla kabul etmeyecekler. (Bu gerçekleri) sana her şeyden hakkıyla haberi olan (Allah) gibi hiç kimse haber veremez.
a15. Ey insanlar! Siz Allah’a muhtaçsınız. Allah ise her bakımdan sınırsız zengindir (hiçbir şeye muhtaç değildir) ve övülmeye hakkıyla lâyık olandır.
a16. Eğer Allah dilerse sizi ortadan kaldırır ve (yerinize) yeni bir halk getirir.
a17. Ve bunu yapmak Allah için hiç de zor değildir.
a18. Hiçbir günahkâr başka bir günahkârın yükünü kendi üzerine alamaz. (Günah) yükü ağır gelen kimse (bir başkasını) onu taşımaya çağırsa (bu çağırdığı kişi) onun yakın akrabası dahi olsa onun hiçbir günahını üzerine alamaz. Sen ancak (gözleriyle) görmediği halde Rablerine karşı sorumluluk bilinciyle yaşayanları ve namazı ikame edenleri uyarabilirsin. (Zaten) her kim (şirk ve günah kirlerinden) temizlenirse sırf kendisi için temizlenmiş olur. (Unutmayın ki) sonunda dönüş yalnız Allah’adır.
Bkz. 6/164 17/15 39/7 53/38
a19. Kör ile gören bir değildir.
a20. Karanlıklar ile aydınlık bir olmaz.
a21. Gölge ile sıcaklık aynı değil.
a22. Dirilerle ölüler de eşit olamaz. Allah dileyene (gerçeği) işittirir. Sen (cesetleri) kabirde bulunan (ölü)lere işittiremezsin.
a23. (Ey Muhammed!) Sen sadece bir uyarıcısın!
a24. Şüphesiz biz seni müjdeleyici ve uyarıcı olarak Hak ile gönderdik. Hiçbir ümmet yoktur ki aralarında bir uyarıcı gelip geçmiş olmasın. Bkz. 2/119 13/7 16/36 17/105 25/56 33/45 34/28 48/8
a25. Eğer onlar seni yalanlıyorlarsa bil ki daha önceki milletler de peygamberlerini yalanlamışlardı. Oysa peygamberleri onlara açık kanıtlar kutsal sayfalar ve aydınlatıcı kitaplar getirmişti. Bkz. 16/44
a26. Sonra ben o inkâr ede(rek zulmede)nleri tutup yakaladım. O zaman benim gözden çıkarmam/azabım nasıl oldu (gördüler)!
a27. Allah’ın gökten su indirdiğini görmüyor musun? Derken o su ile türlü renkte meyveler yetiştirdik. Dağlarda da (toprağın durumuna ve bitki örtüsüne göre) beyaz kırmızı çeşitli renklerde ve kapkara katmanlar/damarlar meydana getirdik.
a28.  İnsanlardan (yeryüzünde) hareket eden (diğer) canlılardan ve hayvanlardan yine böyle çeşitli renklerde olanlar vardır. İşte (Allah’a karşı kulluk da farklılıkta) böyledir. Allah’a kulları içinde yalnızca (yaratılışın kulluğun amacını) bilenler hakkıyla saygı duyarlar. Hiç şüphe yok Allah üstün güç sahibidir bağışlayandır.
a29. Allah’ın kitabını okuyarak ona uyanlar namazı ikame edenler ve kendilerine verdiğimiz rızıktan gizli ve açık olarak (Allah için) verenler var ya; işte onlar asla zarara uğramayacak bir kazanç elde etmeyi umabilirler.
a30. Çünkü Allah onlara mükâfatlarını eksiksiz vereceği gibi lütfundan daha fazlasını da bahşedecektir. Hiç kuşkusuz O affedendir şükredenlere karşılığını bolca verendir.
a31. (Ey Muhammed!) Kitaplar içinde o sana vahyettiğimiz ilahi kelam önceki vahiylerden kendisine kadar ulaşmış olanları doğrulayan hakikatin ta kendisidir. Muhakkak ki Allah kullarından haberdardır her şeyi görüp gözetendir.
a32. (Resulden) sonra o Kitab’ı (Kur’an’ı) kullarımızdan (tebliğ için) seçtiklerimize miras olarak bahşettik. Onlardan bazısı (onun ilkelerine uymayı terk ederek) kendilerine zulmeder bazısı orta yolu tercih eder bazıları da Allah’ın izniyle (Kur’an’dan ilham alarak) iyilikte başı çekenlerden olur ki işte bu en büyük fazilettir.
a33. (İşte) bunlar sonsuz mutluluk cennetlerine girerler orada altın bilezikler ve inciler takınırlar ve ipekten elbiseler giyerler.
a34. (Ve şöyle) derler: “Bütün övgüler bize acı ve üzüntü tattırmayan Allah’a mahsustur. Rabbimiz gerçekten çok bağışlayandır şükrün karşılığını anında verendir.”
a35. “O bizi lütfuyla içinde sürekli kalacağımız bir yurda yerleştirdi. Burada bize bir yorgunluk dokunmayacak ve bir bıkkınlık da gelmeyecek.”
a36. İnkârcılara gelince; onlar için cehennem ateşi vardır. (Orada) ne hayatlarına son vermek için hükmedilir ne de içine atıldıkları o (ateşin) azabı hafifletilir. İşte biz nankörlük yapanları böyle cezalandırırız!
a37. Onlar cehennemde şöyle feryat ederler: “Ey Rabbimiz! Bizi buradan çıkar da daha önce yaptıklarımızdan farklı iyi işler yapalım!” (Bu isteklerine karşı onlara şöyle denir:) “Düşünmek isteyenlerin düşünmelerine yetecek kadar uzun bir süre sizi (dünyada) yaşatmadık mı? Ayrıca size uyarıcı da gelmişti. Şimdi (yaptıklarınıza karşılık) azabı tadınız bakalım! Zalimlerin hiçbir zaman yardımcısı olmayacaktır.”
Bkz. 34/54 39/58
a38. Şüphesiz ki Allah göklerin ve yerin bütün sırlarını (insanların göremediklerini ve bilemediklerini) bilir (ve) doğrusu O (insanların) kalplerindekini de tam bilendir.
a39. Yeryüzünde sizleri daha önceki kuşakların yerine geçirip egemen kılan O’dur. Kim inkâr ederse onun küfrü kendi aleyhinedir. İnkârcıların küfrü yalnız Rablerinin kendilerine olan gazabını artırır ve yine inkârcıların küfrü onların sadece zararlarını fazlalaştırır.
a40. De ki: “Bir baksanıza Allah’a ortak tutup O’ndan başka ilâh diye yalvardığınız şu varlıklara! Gösterin bana onlar yerden ne yaratmışlardır?” Yoksa onların göklerde mi bir ortaklığı var ya da kendilerine bir kitap vermişiz de ondan açık bir delil mi var ellerinde? Hayır o zalimler birbirlerini aldatmadan başka hiçbir şey vaat etmezler!
a41. Gökleri ve yeri dengede tutarak yörüngelerinden çıkmalarını önleyen sadece Allah’tır. Eğer onlar yörüngelerinden çıkacak olsalar onları O’ndan başka hiç kimse dengeye getiremez. Hiç kuşkusuz O Halimdir (mühlet verendir cezalandırmada aceleci değildir) çok bağışlayandır.
a42.  Onlar eğer kendilerine bir uyarıcı (ne-bi) gelirse bütün topluluklardan daha çok doğru yol üzere olacaklarına dair en güçlü şekilde Allah’a yemin etmişlerdi. Ne var ki bekledikleri uyarıcı gelince bu onların (Hak Din’e karşı) sadece nefretlerini arttırdı.
a43. Bunun sebebi ise; yeryüzünde büyüklük taslamaları ve hileli düzen kurmalarıdır. Oysa kötülük planları ancak onu kuranların ayağına dolanır (kişi kazdığı kuyuya kendi düşer). Onlar evvelkilerin (başlarına gelen azap) kanunundan başka bir akıbet mi bekliyorlar? Allah’ın sünnetinde (toplumların hayatı için koyduğu kaideler kanunlar bütününde) asla bir değişiklik göremezsin! Allah’ın yol ve yönteminde herhangi bir sapma da bulamazsın!
a44. Yeryüzünde dolaşıp kendilerinden öncekilerin sonunun nasıl olduğuna bakmazlar mı? Oysa onlar kendilerinden daha da kuvvetli idiler. Göklerde ve yerde olan hiçbir şey Allah’ı âciz bırakamaz. Hiç kuşkusuz O (her şeyi) hakkıyla bilendir gücü her şeye yetendir.
a45. Eğer Allah insanları yaptıkları (kötülükler) yüzünden (hemen hesaba çekip) cezalandıracak olsaydı yer üzerinde hiçbir canlı bırakmazdı. Ne var ki onları belirli bir süreye kadar erteliyor. Nihayet süreleri gelince (gerekeni yapacak). Çünkü Allah kullarını hakkıyla görendir.
,
a1. Yâ Sîn.
a2#3#4. (Ey Muhammed!) Hikmet dolu Kur’an’a yemin olsun ki sen elbette dosdoğru bir yol üzere gönderilen (nebi)lerdensin.

a5#6. Bu (Kur’an yakın) ataları (ve kendileri) uyarılmadığı için doğru ile eğrinin ne olduğundan habersiz kalmış bir toplumu uyarman için mutlak güç sahibi rahmeti bol olan (Allah tarafından) sana indirilmiştir.

a7. Andolsun ki onların çoğu üzerine (inkârda diretmeleri ve isyana devam etmeleri yüzünden) o söz (azap emri) hak olmuştur. Artık onlar (uyarsan da uyarmasan da) iman etmezler.
a8. Biz (kötü niyet ve eylemlerinden dolayı) onların boyunlarına çenelere kadar dayanan halkalar geçirdik. Bu sebeple başları (ve burunları) yukarıya kalkıktır (küstahça böbürlenmeleri yüzünden Hakka boyun eğmezler).
a9. Biz onların (âdeta) önlerine bir set ve arkalarına bir set koyduk böylece onları her taraftan kuşattık. Artık onlar (gerçekleri) görmezler.
a10. Onları uyarsan da uyarmasan da onlar için birdir inanmazlar.
Bkz. 2/6 ve dipnotu.
a11. Sen ancak Zikr’e (Kur’an’a) uyan ve insan kavrayışının ötesinde bulunmasına rağmen Rahman (olan Allah’)a yürekten saygı duyan kişiyi uyarabilirsin. İşte o kimseyi bir bağışlanma ve güzel bir mükâfatla müjdele!
a12. Şüphesiz biz ölüyü yeniden hayata döndüreceğiz ve onların gelecek için yaptıkları her türlü (eylemi) ve geride bıraktıkları bütün (iyi ve kötü) işleri kayda geçireceğiz. Zira biz her şeyin kaydını tarifsiz ve emsali olmayan bir ana (bellek)te tutuyoruz.
a13. (Ey Resûl!) Onlara elçilerin geldiği o şehir halkını örnek ver.
a14.  Biz onlara iki (elçi) gönderdik onları yalanladılar. Bunun üzerine (onları) üçüncü bir (elçi) ile destekledik. Bu (elçi)ler: “Bakın biz size (Allah tarafından) gönderilen elçileriz” dediler.
a15. Onlar şöyle dediler: “Siz de ancak bizim gibi insansınız. Rahman hiçbir şey indirmemiştir. Siz sadece yalan söylüyorsunuz.”
a16. (Elçiler ise:) “Rabbimiz biliyor ki hakikaten biz (Allah tarafından) size gönderilmiş elçileriz.
a17. Bizim üzerimize düşen yalnızca apaçık tebliğdir” dediler.
a18. (Bunun üzerine şehirliler) dediler ki: “Doğrusu biz sizin yüzünüzden uğursuzluğa uğradık. Eğer bu işe bir son vermezseniz sizi öldüresiye taşa tutar ve sizi keyfimizce şiddetli bir biçimde cezalandırırız.”
a19. Elçiler de: “Uğursuzluğunuz kendinizdendir. Size öğüt verildiği için mi (uğursuzluğa uğruyorsunuz)? Hayır siz haddi aşan bir kavimsiniz!” dediler.
a20. Derken şehrin en ileri gelenlerinden bir adam koşarak gelip şöyle dedi: “Ey topluluk bu elçilere uyunuz!”
a21. “(Vazifelerine karşılık) sizden hiçbir ücret istemeyen (bu) kimselere uyun! Onlar doğru yoldadır.”
Bkz. 6/90 23/72 25/57 34/47 38/86 42/23
a22. “Hem ben ne diye beni yaratana kulluk etmeyeyim. Oysa siz de yalnızca O’na döndürüleceksiniz.”
a23. “O’ndan başka ilâhlar mı edineyim? Eğer Rahman bana bir zarar vermek istese onların arka çıkması bana hiçbir fayda sağlamaz ve (onlar) beni kurtaramazlar.”
a24. “(Eğer böyle yaparsam) o vakit ben mutlaka açık bir sapıklık içinde olurum.”
a25. “Doğrusu ben sizin Rabbinize inandım. Gelin beni dinleyin!”
a26#27. (Kavmi tarafından taşlanarak ölüme giden o kimseye:) “Cennete gir” denildi. (O da:) “Keşke Rabbimin beni bağışladığını ve cennetle ikram edilenlerden kıldığını kavmim bilseydi!” dedi.

a28. Ve o(nun öldürülmesin)den sonra kavminin üzerine (onları yok etmek için) gökten bir ordu indirmedik indirme gereği de duymadık.
a29. Sadece korkunç bir ses oldu hemen sönüp gittiler (onlardan hiçbir eser kalmadı).
a30. Yazıklar olsun şu kullara ki kendilerine ne zaman bir resul gelecek olsa onu alaya alırlardı.
a31. Görmedi mi onlar kendilerinden evvel nice nesilleri helâk etmişiz; gidenlerin de hiçbiri onlara geri dönmemiş.
a32. Onların hepsi de mutlaka toplanıp (hesap için) huzurumuza çıkarılacaktır.
a33. (İnsanın yeniden yaratılmasına) bir delil de şudur ki (bitki örtüsü tamamen kuruyup) ölmüş olan yeryüzünü (yeniden) diriltiyor ve oradan canlıların besin kaynağı olan (çeşitli) ekinler çıkarıyoruz.
a34#35. Ürünlerinden ve kendi elleriyle yaptıklarından yesinler diye biz orada hurmalıklardan ve üzüm bağlarından nice bahçeler var ettik; (onların) içlerinde de pınarlar fışkırttık. Hâlâ şükretmeyecekler mi?

a36. Yerin bitirdiği bitkilerden (hayvanlardan) insanların (bizzat) kendilerinden ve (evrende birbirini tamamlayan daha) bilemedikleri (nice) şeylerden bütün çiftleri yaratan (Allah’)ın şanı ne yücedir!
a37. Gece de onlar için (Allah’ın kudretini kanıtlayan) bir delildir. Gündüzü ondan çıkarırız bir de bakarsın karanlık içinde kalmışlardır.
a38. Güneş de kendi yörüngesinde akıp gitmektedir. Bu da mutlak galip (her şeyi) hakkıyla bilen (ve yöneten Allah’)ın iradesinin ortaya koyduğu bir düzendir. Bkz. 7/54 13/2
a39. Ay’a da (dünyanın etrafında günlük seyri için) birtakım evreler tayin ettik. O (her aylık seyrinin) sonunda (eski) hurma salkımının eğri çöpü gibi (hilal olur da geri) döner.
a40. Ne güneş aya erişebilir ne de gece gündüzü yok edebilir. Hepsi uzayda (İlahi yasalar doğrultusunda) bir felekte (yörüngede) akıp giderler.
a41. Onların soylarını dolu gemilerde taşımamız da kendileri için (Allah’ın varlığına ve rahmetine) bir delildir.
a42. Biz onlar için gemiye benzer daha nice binekler yarattık.
a43. Biz istesek onları suda boğarız da kendileri için ne imdat çağrısı yapan olur ne de kurtarılırlar.
a44. Ancak bizden bir rahmet olarak bir süreye kadar daha yaşasınlar diye (hayatlarına devam edecekler).
a45. Onlara: “önünüzden (dünyada Allah’a karşı gelmekten) ve geleceğinizden (ahiret azabından) sakının ki belki merhamet olunursunuz!” dendiği zaman yüz çevirirler.
a46. Ne zaman kendilerine Rablerinin ayetlerinden bir ayet gelse ondan yüz çevirir (ve bunun yerine kendilerinin ve atalarının uydurduğu yolları izler)ler.
a47. Onlara: “Allah’ın size verdiği rızıktan başkaları için harcayın” denilince inkâr edenler inananlara: “Allah dileseydi doyurabileceği bir kimseyi biz mi doyuralım? Siz gerçekten sapıtmış kimselersiniz?” derler.
a48. (Bir de şöyle) derler: “Eğer doğru söyleyenlerseniz bu tehdit (yeniden dirilme ve yargılanma) ne zaman gerçekleşecek?”
a49. Onlar birbirleriyle çekişip dururlarken (aslında) kendilerini ansızın yakalayacak bir sesi bekliyorlar (fakat farkında değiller)!
a50. Artık (o zaman) ne birbirlerine tavsiyede bulunabilecekler ne de ailelerine dönebilecekler!
a51. Ve (sonra yeniden diriliş) Sur’una üfürülünce mevzilerinden çıkıp Rablerine koşacaklar.
a52. Şöyle diyecekler: “Vay başımıza gelene! Bizi bulunduğunuz yerden (ölüm uykumuzdan) kim diriltti? Bu Rahman’ın vaad ettiği şeydir. Demek resuller doğru söylemişler.”
a53. Sadece korkunç bir ses/patlama olur. Bir de bakarsın hepsi birden toplanıp huzurumuzda hazır olmuşlardır.
a54. (Ve onlara şöyle denilecek:) “Artık bugün hiç kimseye en küçük bir haksızlık edilmeyecek. Sadece yaptıklarınızın cezasını çekeceksiniz.”
a55. “Kuşkusuz cenneti hak edenler bugün yaptıkları her şeyden hoşnut olacaklar.”
a56.  Onlar ve eşleri sedirler üzerinde mutlu bir şekilde yatıp uzanacaklar.
a57.  Orada her tür refaha sahip olacaklar ve arzuladıkları her şey onlara sunulacak.
a58. (Bütün bunlardan daha üstün bir nîmet olarak) Sonsuz Merhamet Sahibi olan Rab’(lerin)den kendilerine bir “Selâm” sözü vardır.
a59. (İnkârcılara ise şöyle denecek:) “Ey suçlular! Ayrılın bugün!”
a60. “Ey Âdemoğulları! Ben size demedim mi şeytana kulluk etmeyin o sizin apaçık düşmanınızdır!
a61. Bana kulluk edin doğru yol budur” diye.
a62. “Andolsun ki o (şeytan) sizden pek çok nesli saptırmıştı. (Bunu gördüğünüz halde) neden aklınızı kullanmadınız?”
a63. “İşte bu (dünyada iken elçilerim tarafından) uyarıldığınız cehennem.”
a64. “İnkâr etmenize (ve inatla fesat çıkarmanıza) karşılık bugün girin bakalım oraya!”
a65. O gün biz onların ağızlarını mühürleyeceğiz. Elleri bize konuşacak ayakları da (hayatta iken) yapmış oldukları her şeye tanıklık edecek. Bkz. 24/24 41/22
a66. Eğer (insanların doğru ile yanlışı ayırt edememelerini) dilemiş olsaydık onları görüp anlama melekesinden yoksun bırakırdık da (doğru) yoldan hep şaşarlardı. Fakat (o zaman) onlar (gerçeği) nasıl göreceklerdi?
a67. Yine eğer (doğru ile yanlış arasında seçim yapma özgürlüğünden yoksun olmalarını) dileseydik onları kesinlikle farklı bir tabiatta yaratırdık. Ve bulundukları yerde (sabitleştirirdik de) ne bir adım ileri gidebilir (ve herhangi bir arzularını gerçekleştirebilir) ne de önceki hallerine (ve ayrıldıkları yerlere geri) dönebilirlerdi.
a68. Biz kime uzun ömür verirsek onu yaratılış itibariyle tersine çeviririz (yaşlandıkça güç ve yeteneklerini azaltırız). Hala akıllarını kullan(arak bütün bu anlatılanlardan ders al)mayacaklar mı?
a69. Biz o (nebiy)e şiir öğretmedik. Bu ona yakışmaz da. Ona vahyedilen ancak bir öğüt ve apaçık bir Kur’an’dır.
a70. (Bu Kur’an hakikati görenleri kalben ve bedenen) diri olanları uyarması ve inkârcılar hakkındaki Allah’ın gerekçeli hükmünün gerçekleşmesi için indirilmiştir.
a71. Görmediler mi ki biz onlar için kudretimizin eseri olan hayvanlar yarattık da onlar bu hayvanlara sahip oluyorlar.
a72. Onları kendilerine boyun eğdirdik. Onların bazısını binek olarak kullanırlar bazısını(n etinden) besin olarak yerler.
a73. Onlar için bu hayvanlarda (daha pek çok) yararlar ve içecekler vardır. Hâlâ şükretmeyecekler mi?
a74. (Ama bunca nimete rağmen) belki kendilerine yardım edilir diye Allah’la beraber (O’ndan) başka ilahlar edindiler.
a75. Oysa o (kulluk ettikleri) onlara yardım edemezler. (Aksine) kendileri o ilahlara hizmet eden hazır askerler durumundadır.
a76. (Ey Resul!) Öyleyse onların sözü seni üzmesin! Çünkü biz onların (içlerinde) gizlediklerini de açığa vurduklarını da biliyoruz.
a77. İnsan bizim kendisini bir damla sudan (spermden) yarattığımızı görmedi mi ki kalkmış (bize) apaçık bir düşman kesilmiştir.
a78. Kendi yaratılışını unutarak ve “çürümüş kemikleri kim diriltecek?” diyerek bize örnek vermeye kalkışmıştır.
a79. De ki: “Onları ilk defa yaratan diriltecek. O her türlü yaratmayı bilir.”
a80. O sizin için yeşil ağaçtan ateş yaratandır. Şimdi siz ondan yakıp duruyorsunuz.
a81. Gökleri ve yeri yaratan onların benzerlerini yaratamaz mı? Elbette ki yaratır. O (her şeyi) hakkıyla yaratandır (her şeyi) hakkıyla bilendir.
Bkz. 17/99 40/57
a82. Bir şey(in olmasını) istediği zaman O’nun buyruğu sadece: “Ol” demektir (olmasını dilemektir) ve (böylece) o şey hemen oluş sürecine girer.
Bkz. 3/47 59 6/73 16/40 19/35 40/68 54/50
a83. Her şeyin hükümranlığı elinde olan (Allah’)ın şanı ne yücedir. Ve hepiniz ancak O’na döndürüleceksiniz!
,
a1.  Sıra sıra saflar halinde dizilmiş (melek)leri düşün! Bkz. 37/165
a2. (Bulutları) sürükleyip götürenleri düşün!
a3. Uyarmak için peş peşe gelen (ayet)leri de düşün!
a4. Tartışmasız sizin ilahınız gerçekten tektir.
a5. O göklerin yerin ve ikisi arasındakilerin Rabbidir (Güneş’in) bütün doğuş yerlerinin de Rabbidir.
a6. Muhakkak ki biz dünya semasını (yeryüzüne en yakın göğü) yıldızlarla süsleyip donattık.
a7. Onları her (isyankâr) şeytanın tasallutundan koruduk.
a8. Onlar Mele-i Ala’yı (yüce konseyi/ileri gelen melekler topluluğunu) dinleyemezler. (Dinlemeye kalksalar) her taraftan taşlanarak uzaklaştırılırlar.
a9. Kovulmuş olarak onlar için kesintisiz azap vardır. Bkz. 15/16-17 ve dipnotu 67/5
a10. Eğer (meleklerin konuşmalarından) bir söz kapan olursa onu da delip geçen bir alev izler (ve yok eder).
a11. Şimdi sen onlara sor bakalım: “Yaradılışça onlar mı daha güçlüdür yoksa yarattığımız (gökler ve oralardaki meleklermi)?” Şüphesiz biz onları (Adem’den Adem’i de) yapışkan bir çamurdan yarattık.
a12. Hayır sen hayranlık ve şaşkınlık duyarken onlar (yalnızca) alay ederler.
a13. Kendilerine öğüt verildiği zaman öğüt almazlar.
a14. Bir ilahi mesajla muhatap olduklarında onu alaya alırlar
a15.  “Bu büyü(leyici söz)den başka bir şey değildir” derler.
a16. “Gerçekten biz ölüp bir toprak ve kemik yığını hâline geldikten sonra mı tekrar diriltileceğiz?
a17.  Önceden gelip geçmiş atalarımız da mı (diriltilecek)?” derler.
a18. De ki: “Evet hem de aşağılanmış kimseler olarak (diriltileceksiniz).”
a19. O (diriliş anı) sadece şiddetli bir sesten (ikinci Sur’a üfürülüşten) ibarettir. Bir de bakarsın ki onlar (diriltilmiş şaşkın bir şekilde etrafa) bakınıp duruyorlar.
a20. (Ve o zaman:) “Eyvah bizlere! İşte bu hesap günüdür!” derler.
a21. (Onlara:) “Bu sizin yalanlamakta olduğunuz (iyiyi kötüden haklıyı haksızdan mazlumu zalimden mü’mini kâfirden) ayırma günüdür.”
a22.  (Allah meleklere şöyle buyurur:) “Zalimleri onların aynı yoldaki arkadaşlarını ve tapmış olduklarını toplayın!”
a23. Allah’tan başka kulluk ettiklerine ve hepsine cehennemin nerede olduğunu gösterin!
a24. Ve onları (orada) tutun! Çünkü onlara sorulacak: Bkz.2/167 16/27 28/62 34/22
a25. (Onlara orada) “Size ne oldu ki (şimdi) birbirinize yardım edemiyorsunuz?” denecek.
a26. Doğrusu onlar o gün kayıtsız şartsız teslim olmuşlar (boyun eğmişlerdir).
a27. (Onlar da) birbirlerine dönüp sitem etmeye kalkışacaklar.
a28. (Kötülükte kendilerine uyanlar uydukları kimselere:) “Siz bize hep haktan yana görünerek yaklaşırdınız.” diyecekler.
a29. (Diğerleri de onlara) şöyle diyecek: “Hayır siz zaten hiçbir zaman mü’min olmadınız ki.”
a30. (Ayrıca) “Bizim sizin üzerinizde hiçbir yaptırım gücümüz yoktu. Ama siz (ta başından beri zaten) azgın bir topluluktunuz.”
a31. “Artık Rabbimizin hakkımızdaki azap sözü gerçekleşti. Çaresi yok hep birlikte bu azabı çekeceğiz!”
a32. “(Evet) sizi azdırdık (yoldan çıkardık) çünkü biz de azgın kimselerdik.”
a33. Şüphesiz o gün onlar azapta ortaktırlar.
a34. İşte biz suçlulara böyle yaparız.
a35. Çünkü onlara: “Allah’tan başka ilah yoktur” denildiği zaman büyüklük taslamışlardı.
a36. Ve “deli bir şair için ilahlarımızı mı bırakalım?” demişlerdi.
a37.  Hayır! (O ne delidir ne de şair) o hakkı getirmiş ve (kendinden önce) gönderilmiş olan elçileri de doğrulamıştır.
a38.  Şimdi siz bu elem dolu azabı çekeceksiniz.
a39. Siz sadece yaptıklarınızın karşılığını göreceksiniz.
a40. Ancak Allah’a gönülden bağlı olan kullar bu cezanın dışındadır.
a41.  İşte onlar için ahirette özel hazırlanmış nimetler vardır.
a42#43#44. Onlar nimetlerle dolu cennetlerde birbirlerine karşı tahtlar üzerinde (otururlarken) kendilerine sürekli ikramda bulunulur.

a45#46. Aralarında bembeyaz içenlere pek hoş gelen dupduru pınardan (doldurulmuş) bir kâse dolaştırılır.

a47. Onda baş döndürme özelliği yoktur. Onlar onu içmekle sarhoş da olmazlar.
a48. Ve yanlarında da bakışlarını kendilerine çevirmiş (sadece onlardan emir bekleyen) güzel gözlü eşler vardır.
a49. Korunmuş deve kuşu yumurtaları gibidir onlar (her türlü lekeden uzak korunmuş ve kendilerine hiçbir el değmemiştir).
a50.  Cennet ehli (geçmiş hayatları hakkında) birbirine dönüp soru soracaklar.
a51. İçlerinden biri: “Benim bir arkadaşım vardı.” diyecek.
a52. (Bana:) “Sen gerçekten onun doğruluğunu tasdik ediyor musun?”
a53. “Biz ölüp toprak ve iskelet haline geldikten sonra dirilip yaptığımız işlere göre cezalandırılacağız” (öyle mi?) derdi.
a54. Yanındakilere: “Siz onun nerede olduğunu biliyor musunuz?” diye sorar.
a55. Cehenneme şöyle bir bakar ki onun ateşin tam ortasında olduğunu görür.
a56. Ona şöyle der: “Allah’a andolsun neredeyse beni de helâk edecektin.
a57. Rabbimin lütfu olmasaydı şimdi ben de cehenneme götürülmüş olacaktım.”
a58.  (Cennet arkadaşlarına yönelerek): “Biz bir daha asla ölmeyeceğiz değil mi?”
a59. “Önceki ölümümüzden başka. Artık biz azap da görmeyeceğiz değil mi?”
a60. Şüphesiz bu (cennetteki nimetlere ulaşmak) büyük bir kurtuluştur.
a61.  Böylece çalışıp çabalayanlar işte buna benzer bir akıbet için çalışmalılar.
a62. Ziyafet olarak cennet ehli için anılan bu nimetler mi daha iyidir yoksa Zakkum ağacı mı?
a63. Gerçek şu ki biz o (Zakkum ağacı)nı zalimler için (“ateşin içinde ağaç mı olur diye”) bir imtihan aracı kıldık.
a64. Şüphesiz o çılgınca yanan ateşin dibinden çıkar.
a65. Onun tomurcukları tıpkı şeytanların başlarıdır (tiksinti vericidir). Bkz. 17/60 56/51-52
a66. Cehennemlikler ondan (zorla) yiyecekler ve karınlarını onunla dolduracaklar.
a67.  Sonra onlar için bunun üstüne kaynar sudan karışık bir içecek vardır.
a68.  Sonra onların dönecekleri yer elbette (yine) çılgınca yanan ateş olacaktır.
a69#70. Çünkü onlar atalarını sapıtmış kişiler halinde bulmalarına rağmen kendileri de onların izinden gitmişlerdi.

a71. Andolsun onlardan önce gelip geçenlerin çoğu da sapmıştı.
a72. Andolsun biz onlara da uyarıcılar göndermiştik.
a73.  Şimdi bak uyarılıp da yola gelmeyenlerin sonu ne oldu?
a74. Ancak Allah’a gönülden bağlı olan kullar o azabın dışında kaldı.
a75. Andolsun ki Nuh bize (dua edip) seslenmişti. Biz de ne güzel icabet etmiştik.
a76.  Zira onu ve (iman birliği yaptığı) ailesini büyük bir badireden kurtardık.
Bkz. 54/10
a77.  (Ve böylece onun) soyunu (yeryüzünde kıyamete kadar) kalıcı kıldık.
a78. Ve böylece onun sonraki kuşaklar arasında (erdemli duruşundan ve tavizsiz mücadelesinden dolayı kıyamete kadar övgüyle) anılmasını sağladık.
a79.  “Bütün milletler arasında Nuh’a selâm olsun!”
a80. İşte biz güzel davrananları böyle mü-kâfatlandırırız.
a81. Çünkü o bizim mü’min kullarımızdandı.
a82. Sonra da (iman etmeyen) diğerlerini (yaptıkları yüzünden) suda boğduk.
a83. (Nuh’tan yüzyıllarca sonra yaşayan) İbrahim de muhakkak ki onun yolunda olanlardandı.
a84. Hani o Rabbine temiz bir kalple gelmişti.
a85. Hani babasına ve kavmine şöyle demişti: “Siz neye tapıyorsunuz?”
a86.  “Allah’la beraber şu uydurma ilâhlara da mı kulluk etmek istiyorsunuz?”
a87. “(O halde söyler misiniz?) Âlemlerin Rabbi olan (Allah) hakkında düşünceniz nedir?”
a88. Derken (İbrahim) yıldızlara bakarak kafasında bir şeyler tasarladı.
a89. “Ben hastayım herhalde” dedi.
a90. Bunun üzerine onu orada bırakıp uzaklaştılar.
a91. (Ve İbrahim) onların tanrılarına gizlice yönelip: “Yemek yemiyor musunuz?” diye sordu?
a92. (İbrahim putlarla muhatap olmaya devam ederek) “Neyiniz var? (Niye) konuşmuyorsunuz?” dedi.
a93. (ve arkasından) onların üstüne yürüyüp bütün gücüyle vurmaya başladı.
a94.  Kavmi (telaş içinde) koşarak ona doğru geldi.
a95.  “Siz kendi ellerinizle yonttuğunuz bu putlara mı tapıyorsunuz?
a96. Oysa sizi de yaptığınız şeyleri de yaratan Allah’tır” dedi.
a97. Puta tapanlar: (İbrahim’i nasıl cezalandırılacakları konusunda kendi aralarında görüştüler ve) şöyle dediler: “Fırın gibi bir yapı inşa edin (odunları tutuşturun) ve O’nu alevlerin içine atın.”
a98. Böylece ona bir tuzak kurmak istediler. Biz de (onu kurtarıp) onları en alçak kimseler kıldık. Bkz. 21/68 ve dipnotu
a99. (Allah O’nu ateşten ve müşriklerin tuzaklarından kurtarınca) kavmine şöyle dedi: “Ben Rabbim(in emrettiği yer)e gidiyorum; O bana yol gösterecek.”
a100. “Ey Rabbim! Bana dürüst ve erdemli bir evlat bağışla!”
a101.  Biz de onu akıllı güzel huylu bir oğul ile müjdeledik.
a102. Çocuk doğru ile yanlışı birbirinden ayırabileceği ergenlik çağına erişince de İbrahim ona: “Yavrucuğum rüyamda seni kurban etmeye hazırlandığımı görüyorum bir düşün bakalım bu işe ne diyeceksin?” diye sordu. Oğlu da “Babacığım! Rüyanda sana emrolunan şeyi yap inşallah beni sabreden biri olarak bulacaksın” dedi. Bkz. 19/54
a103. Sonunda o ikisi (ilâhi buyruğa) teslim olunca babası onu yüz üstü yatırdı.
a104#105. O sırada Biz de ona şöyle seslendik: “Ey İbrahim! Sen şimdi rüyanda (sana vahyettiğimiz buyruklara) bağlı kaldın! (Biz de bunun karşılığında sana evladını bağışladık ve ikinizi de yüce bir makama yükselttik!) İşte Biz güzel davrananları böyle ödüllendiririz!”

a106. “Şüphesiz bu apaçık ve zor bir imtihandı.”
a107. Biz ona (İsmail’in) kurtuluş fidyesi olarak büyük bir kurban verdik.”
a108. Biz geriden gelen herkesin zihninde ona ilişkin (örnek) bir hatıra bıraktık:
a109. “İbrahim’e selam olsun!”
a110#111. İyi davrananları işte böyle mükâ-fatlandırırız. Çünkü o bizim mü’min kullarımızdandı.

a112. Ardından (Biz) ona sâlihlerden bir nebi olacak olan İshak’ı müjdeledik.
a113. Ayrıca hem (İbrahim’in) kendisine hem de oğlu (İsmail’e ve) İshak’a katımızdan nîmet ve bereketler ihsan ettik. Onların soyundan gelenler arasında iyi insanlar olduğu gibi kendisine açıkça kötülük eden zalim kimseler de vardır.
a114.  Andolsun biz Musa’ya da Harun’a da ihsanda bulunduk.
a115.  İkisini ve kavimlerini büyük bir sıkıntıdan kurtardık.
a116.  Kendilerine yardım ettik de onlar galip gelenlerden oldular.
a117. Biz onlara (hükümlerimizi) açıklayan Kitab’ı (Tevrat’ı) verdik.
a118. İkisini de dosdoğru yola ilettik.
a119. Ve geriden gelen herkesin zihninde o ikisine ilişkin (örnek) bir hatıra bıraktık:
a120. “Musa’ya ve Harun’a selâm olsun!”
a121#122. İşte biz güzel davrananları böyle mükâfatlandırırız. Çünkü o ikisi de bizim mü’min kullarımızdandı.

a123#124. Şüphesiz İlyas da resullerdendi. Hani kavmine şöyle demişti: “Allah’a karşı gelmekten sakınmaz mısınız?”

a125. “Yaratanların en güzelini bırakıp Ba’l (adlı puta) mı tapıyorsunuz?”
a126. “Allah sizin de Rabbiniz önceki atalarınızın da Rabbidir.”
a127. Fakat onu yalanladılar. Bu sebeple onlar (sorgulanmak üzere) huzura getirileceklerdir.
a128. Yalnız Allah’a gönülden bağlı olan kullar bunun dışındadır.
a129. Ve geriden gelen herkesin zihninde onunla ilişkin de (örnek) bir hatıra bıraktık:
a130. “İlyas’a ve o’nun yolundan gidenlere selâm olsun!”
a131#132. İşte biz güzel davrananları böyle mükâfatlandırırız. Çünkü o bizim mü’min kullarımızdandı.
a133. Şüphesiz Lût da resullerdendi.
a134#135#136. Hani geride kalan yaşlı bir kadın (Lût’un karısı) hariç onu ve bütün ailesini kurtarmıştık sonra geride kalan (ahlaksız inkârcı)ları (isyanları yüzünden) yerle bir etmiştik.

a137#138. Doğrusu siz (yolculuklarınız sırasında) onlar(ın harap olmuş yurtların)a hem sabahleyin hem de akşamleyin uğrayıp duruyorsunuz. (Onların bu durumundan) aklınızı kullanarak ders almayacak mısınız?

a139. Şüphesiz Yunus da resullerdendi.
a140#141#142. Hani o kaçıp yüklü gemiye binmişti de gemidekilerle kura çekmişti ve kaybedenlerden olmuştu. (O sahibinden izinsiz kaçan benim diyerek) kınanmış bir halde (kendisini denize atmış) iken balık onu hemen yutmuştu.

a143-144. Eğer o Allah’ın sınırsız şanını yüceltenlerden (tevbe edenlerden) olmasaydı onun karnında insanların diriltilecekleri güne kadar kalacaktı.
Bkz. 21/87 68/48

a145. Derken biz onu baygın ve bitkin bir halde ıssız bir sahile çıkardık.
a146. Ve üzerine (gölge yapması için orada) kabak türünden geniş yapraklı bir nebat bitirdik.
a147. Biz onu (bir kez daha) yüz bin hatta gittikçe daha da artan halkına (elçi olarak) gönderdik.
a148. Nihayet onlar iman ettiler. Biz de onları bir süreye kadar geçindirdik.
a149. (Ey Muhammed!) Onlara sor: “Kız çocukları Rabbinin de erkek çocukları onların mı?”
a150.  Yoksa biz melekleri dişi olarak yarattık da onlar buna şahit mi oldular?
a151#152.  Dikkat edin! Onlar iftiralarının bir eseri olarak: “Allah çocuk doğurdu” diyorlar. Onlar hiç şüphesiz yalancıdırlar.

a153. (Yoksa Allah) kızları erkeklere tercih mi etti?
a154. Size ne oluyor? Nasıl böyle (çirkin) hükümler veriyordunuz?
a155. Hiç düşünmüyor musunuz?
a156.  Yoksa elinizde apaçık bir deliliniz dayanağınız mı var?
a157. Eğer doğru söylüyorsanız getirin (Allah’tan gelmiş olması gereken) kitabınızı/dayanağınızı!
a158. Allah’la cinler arasında soy bağı uydurdular. Andolsun cinler de kendilerinin (insanlar gibi) hesap yerine götürüleceklerini biliyorlar.
a159.  Hâşâ! Allah onların yakıştırdıkları sıfatlardan uzaktır.
a160. Allah’a gönülden bağlı olan kullar bunların yaptıklarından uzaktır.
a161#162. (Ey inkârcılar!) Artık siz de tapmakta olduklarınız da kimseyi Allah’a karşı kandırıp yoldan çıkaramazsınız.

a163. Siz ancak cehenneme girecek kişiyi (azdırabilirsiniz).
a164. (Allah’ın kızları olduklarını iddia ettikleri melekler derler ki:) “Bizim her birimiz için belli bir makam (görev yeri) vardır.
a165.  Biz orada saflar halinde duranlarız.
a166. Bizler elbette O’nun sınırsız şanını yüceltenleriz.”
a167#168#169. İnkârcılar (kendilerine kitap ve peygamber gelmeden önce) şöyle deyip duruyorlardı: “Eğer yanımızda öncekilerden bir zikir (kitap) bulunmuş olsaydı elbette biz de Allah’ın temiz kulları olurduk.”

a170.  Fakat (kitap gelince) onu inkâr ettiler. Yakında (sonlarının ne olacağını) bilecekler.
a171. Andolsun ki resul olarak gönderdiğimiz kullarımız hakkında bizim bir sözümüz vardır (O da):
a173. “Onlara mutlaka yardım edilecektir.”
a173.  “Muhakkak ki bizim ordularımız galip gelecektir.”
Bkz. 58/21
a174. O hâlde bir süreye kadar onlardan uzak dur!
a175.  Onları gözle! Yakında (başlarına nelerin geleceğini) görecekler.
a176. Azabımızın çabucak gelmesini mi istiyorlar?
a177. Fakat o (azap) bir kez başlarına geldiğinde uyarılmış olanların uyanması kötü olacaktır!
a178. Sen bir süreye kadar onlardan uzak dur!
a179.  (Onları) gözle! Yakında (başlarına nelerin geleceğini) görecekler.
a180. Kudret ve izzet sahibi Rabbin insanların her türlü tasavvurunun üstünde bir yüceliğe sahiptir.
a181.  Selam olsun O’nun bütün elçilerine!
a182.  Âlemlerin Rabbi olan Allah’a da hamd olsun!
,
a1#2. Sâd. Öğüt dolu olan Kur’an’a andolsun ki inkârda direnenler yersiz bir gurura kapılarak (doğru yolu bırakıp) yanlış ve eğri yollara sapmışlardır.

a3. Onlardan önce nice nesilleri (yaptıkları yüzünden) helak ettik. Ve kaçmalarının mümkün olmadığını anladıklarında (bize nasıl) yalvarıyorlardı (bir görseydin)!
a4#5. Aralarından bir uyarıcı gelmesine şaşırdılar. O inkârcılar dediler ki: “Bu yalancı bir sihirbazdır. O bütün ilahları (reddedip) bir tek ilah olduğunu mu iddia ediyor? Doğrusu bu çok tuhaf bir şeydir!”
Bkz. 7/69 10/2
a6. Onlardan önde gelen bir grup: “Haydi yürüyün (ve varın Muhammed’in üzerine)! İlâhlarınız(a ibadet) konusunda diretin pes etmeyin ve ilahlarınıza sımsıkı sarılmaya devam edin. Yapılacak tek şey budur!”
a7. “Doğrusu biz bu tevhid inancını çağdaş inanç sistemlerinin hiçbirinde duymadık. Bu sırf bir uydurmadır!”
a8. “Ne yani! İçimizden (başka kimse bulunamamış da) Kitap ona mı inmiş?” Hayır hayır! Onlar (sırf kibir ve gururları sebebiyle) Benim mesajım konusunda şüphe içinde bocalamaktadır. Gerçekte onlar henüz azabımı tatmadılar (tatsalardı böyle yapmazlardı).
a9. Yoksa mutlak güç sahibi ve çok bağışlayan Rabbinin rahmet hazineleri onların yanında mıdır?
a10. Ya da göklerin yerin ve ikisi arasında bulunanların hükümranlığı onların elinde midir? Öyleyse (akıllarına gelebilecek) her türlü vasıta ile (göklere) yükselsinler (de Kur’an’ın sana indirilmesine mâni olsunlar) bakalım!
a11.  Onlar burada ne kadar (sıkı şekilde) bir araya gelmiş olsalar da (hakikati kabule yanaşmazlarsa) bozguna uğratılacaklardır.
a12. Onlardan önce Nuh kavmi Ad kavmi ve (piramitlerle dünyaya) kazık çakan Firavun da yalanlamıştı.
a13. Semud kavmi Lût kavmi ve Eyke halkı da yalanlamıştı. İşte bunlar da (elçilere) karşı birleşen kabilelerdi.
a14. Hepsi de resulleri yalanladılar ve bu yüzden azabı hak ettiler.
a15. Ve o (hakikati inkâr ede)nleri tek bir (bela) çığlığı beklemektedir. O (vakti gelince) bir an bile gecikmeyecektir.
a16. (Müşrikler alay ederek:) “Rabbimiz! Bizim azap payımızı hesap gününden önce ver” diyorlar.
a17. (Ey Muhammed!) Onların söyledikleri her şeye sabırla katlan ve (bu konuda) güçlü bir iradeye sahip bulunan kulumuz Davud’u da hatırla! Çünkü o tam bir teslimiyetle sürekli Allah’a yöneliş halinde idi.
a18. Biz dağları onunla birlikte buyruk altına almıştık. Her sabah ve her akşam onunla birlikte dağlar da kudret ve ihtişamımızı dillendirir (işlevlerini yerine getirirler)di.
Bkz. 21/79 34/10
a19. Kuşlar da toplu olarak onunla beraberdi. Bunların hepsi de daima O’na yönelmişlerdi (Allah’ın istediği şekilde görevlerini yapıyorlardı)!
a20. Onun hükümranlığını kuvvetlendirmiş ona hikmet ve güzel konuşma yeteneği vermiştik.
a21. (Davud’un ibadet ettiği) mabedin duvarlarına tırmanan (iki) davacının kıssasından haberin oldu mu?
a22. Hani Davud’un yanına girmişlerdi de Davut onlardan korkmuştu. Onlar: “Korkma! Biz iki davacıyız. Birimiz diğerine haksızlık etmiştir. Aramızda adaletle hükmet! Haksızlık etme ve bizi hak yola ilet!” demişlerdi.
a23. (İçlerinden biri şöyle dedi:) “Bu benim kardeşimdir. Onun doksan dokuz koyunu var. Benim ise bir tek koyunum var. Böyle iken: ‘Onu da bana ver’ dedi ve tartışmada beni bastırdı.”
a24. (Davud) dedi ki: “Bu (adam) senin koyununu kendi koyunları arasına katmak istemekle sana haksızlık yapmıştır. Zaten malda ortak pek çok kimse vardır ki birbirlerinin hakkına tecavüz ederler. Ancak iman edip doğru ve yararlı işler yapanlar bunun dışındadır. Onlar da pek azdır.” Davud (bununla) bizim kendisini imtihan ettiğimizi anladı. Derken hemen Rabbinden af diledi ve baş eğip iki büklüm bir halde tevbe ederek O’na yöneldi.
a25. Biz de onun bu husustaki hatasını bağışladık. Çünkü onun yanımızda yüksek bir değeri (kredisi) ve dönüp geleceği güzel bir makamı vardı.
a26. (Ona dedik ki:) “Ey Davud! Gerçekten Biz seni yeryüzünde halife yaptık. Öyleyse insanlar arasında adaletle hükmet! Boş arzu ve heveslere uyma! Sonra onlar seni Allah yolundan saptırır. Şurası bir gerçek ki Allah’ın yolundan sapanlar hesap gününü unutmuşlardır ve bu sebeple de kendileri için çok çetin bir azap vardır.”
a27. Biz göğü yeri ve ikisi arasında bulunanları boşuna yaratmadık. Bu (yaratılanların boş yere yaratıldığı iddiası) inkârcıların kuruntusudur. Vay o inkârcıların ateşteki haline! Bkz. 21/16 44/38
a28. İnandıktan sonra doğru ve yararlı işler yapanları yeryüzünde bozgunculuk yapanlarla bir mi tutsaydık? Allah’a karşı sorumluluklarının bilincinde olanları yoldan sapmışlarla bir mi saysaydık? Bkz. 45/21 59/20
a29. (Bu Kur’an) ayetlerini iyice düşünsünler ve akıl sahipleri öğüt alsınlar diye sana indirdiğimiz bereketli bir kitaptır.
a30. Biz Davud’a (oğul olarak) Süleyman’ı bahşettik. O ne güzel bir kuldu! O her daim hayatını Allah’a göre yaşardı.
a31. Hani gün batımına doğru kendisine (cihad için beslenen) durduklarında sakin koştuklarında süratli safkan atlar sunulmuştu.
a32. (Onları bir süre izleyen Süleyman) “Benim bu atlara olan sevgim Rabbimi hatırlattıkları (ve O’nun adını yaymaya hizmet ettikleri) içindir.” dedi. Ve atlar gözden kayboluncaya kadar (onları izlemeye devam etti). Ardından:
a33. “Onları bana geri getirin” dedi. (Atlar gelince de onların) bacaklarını ve boyunlarını şefkatle okşadı.
a34. Andolsun biz Süleyman’ı imtihan ettik tahtının üstünde bir ceset bıraktık. Sonra tekrar tevbe ile önceki haline döndü.
a35. (Süleyman:) “Rabbim beni bağışla! Bana (Sen’in yolunda) hizmet için öyle bir hükümdarlık lütfet ki benden sonra kimseye nasip olmasın. Şüphesiz ki Sen bütün isteklere (dualara) karşılık verensin.”
a36. Biz de (duasını kabul ettik ve) rüzgârı hizmetine sunduk. Rüzgâr O’nun emri altında ve dilediği yere tatlı tatlı eserdi.
a37.  Her biri bina inşa etsin ve (kıymetli taşlar çıkarmak için) dalgıçlık yapsın diye şeytanları (cinleri) de (emrimiz altında hizmetine verdik).
a38. Ve (zarar vermemeleri için) zincirlerle birbirine bağlanmış (cinler gibi) başkalarını da (onun emrine verdik).
a39. (Ve ona dedik ki: Ey Süleyman!) “Bu Bizim sana lütfumuzdur. İstersen sen de (eksilir endişesine kapılmadan ve) hiçbir hesap yapmadan onlardan başkasına verebilirsin istersen hiç vermezsin. Her iki durumda da sorguya çekilecek değilsin.”
a40. Kuşkusuz onun yanımızda yüksek bir değeri (kredisi) ve dönüp geleceği güzel bir makamı vardır.
a41. (Ey Muhammed!) Kulumuz Eyyub’u da hatırla! Hani o Rabbine: “(Rabbim!) Doğrusu şeytan bana (tam bir) bıkkınlık ve azap hissi vermektedir!” diye seslenmişti.
a42. (Bunun üzerine kendisine:) “Ayağını (yere) vur: İşte yıkanabileceğin ve içebileceğin bir soğuk su!” dedik.
a43. Biz ona katımızdan bir rahmet ve akıl sahipleri için bir öğüt olmak üzere (kendisini terk eden) yakın çevresini ve onlarla beraber bir kat daha fazlasını bahşettik.
Bkz. 21/83-84
a44. (Ve sonunda ona dedik ki:) “Eline bir deste (sap) al böylece onunla vur ve yeminini bozma!” Gerçekten biz onu sabredici bulduk. O ne güzel kuldu. Çünkü O tam bir teslimiyetle sürekli Allah’a yöneliş halinde idi.
a45. Güçlü ve basiretli kullarımız İbra-him’i İshak’ı ve Yakub’u da hatırla!
a46. Samimiyetle ahirete odaklanmalarına karşılık onları bize karşı samimi kişiler kabul ettik.
a47. Çünkü onlar bizim katımızda seçkin ve erdemli kimselerdir.
a48. (Yine sana örnek olarak) İsmail’i Elyesa’yı ve Zülkifl’i de hatırla. Çünkü onların hepsi de dürüst ve erdemli insanlardı.
a49#50. İşte bu (mesaj) bir öğüttür! Doğrusu Allah’a karşı sorumluluk bilinciyle yaşayanlar için elbette güzel bir dönüş yeri ve kapıları onlar için ardına kadar açık olan sonsuz mutluluk esenlik cennetleri vardır.

a51. Orada uzanıp dinlenecekler (ve) her tür meyveyi ve içeceği (serbestçe) isteyebilecekler.
a52. Ve yanlarında kendilerine denk gözü başkasında olmayan (eşler) bulunacak.
a53. İşte bunlar hesap günü için size vaad edilenlerdir.
a54. İşte bu (size) vereceğimiz tükenmeyen nimetimizdir!
a55#56. Bu (nimetler dürüst ve erdemliler içindir). Doğruluk ve dürüstlük sınırlarını aşanları ise en kötü bir akıbet beklemektedir. Onlar cehenneme girecekler. Orası ne kötü bir kalma yeridir!

a57.  İşte bu (böyleleri içindir)! Öyleyse bırak yakıcı bir ümitsizliği ve iç karartıcı zehirli bir azabı sonuna kadar tatsınlar.
a58.  Ve daha bunlara benzer başka azaplar da vardır.
a59. (İnkârda ve isyanda başı çekenlere cehennemde şöyle denecek:) “İşte (dünyada size uyup da peşinizden gelen ve) sizinle beraber (cehenneme) girecek olan bir topluluk.” (Başı çekenler de şöyle diyecekler:) “Rahat yüzü görmesin onlar! Elbette onlar da (bizim gibi) ateşe girecek ve orada yanıp kavrulacaklardır.”
a60. (Kendilerine uyanlar da:) “Hayır asıl siz rahat yüzü görmeyin! Bu cehennemi bizim önümüze siz sürdünüz. Orası ne kötü bir yerdir!
a61. Ey Rabbimiz! Bunu kim başımıza getirdiyse ateşte onun azabını kat kat artır” diyecekler.
Bkz. 2/165-167 7/38
a62. (Cehennemlikler inananları kastederek) şöyle diyecekler: “Dünyada kendilerini kötü (ve değersiz) saydığımız birtakım insanları (burada) neden görmüyoruz?
a63.  Aklımız sıra onlarla alay ederdik. Yoksa gözlerimiz onlardan kaydı da onun için mi (kendilerini göremiyoruz)?”
a64. İşte bu kesin gerçektir. Ateş mah-kûmları aralarında gerçekten böyle çekişeceklerdir.
a65. (Bütün insanlara) de ki: “Ben ancak bir uyarıcıyım! (İnanıp inanmamak size kalmış bir şey) Her şey üzerinde mutlak otorite sahibi olan tek Allah’tan başka (emrine kayıtsız şartsız uyulacak ve otoritesine boyun eğilecek) hiçbir ilâh yoktur.”
a66. “Göklerin yerin ve ikisi arasında bulunanların Rabbi olan Allah daima üstündür çok bağışlayandır.”
a67.  De ki: “Bu (Kur’an) muazzam bir mesajdır/haber kaynağıdır/öğretidir.
a68. Siz ise ondan uzaklaşıp duruyorsunuz.”
a69. (Ey Muhammed! Yine de ki:) “Aralarında (insanın yaratılışı konusunda) tartıştıkları sırada yüce konseyde (ileri gelen melekler topluluğunda) olup bitenler hakkında benim hiçbir bilgim yoktur.”
a70. “Bana ancak benim sadece bir uyarıcı olduğum vahyediliyor.”
a71. Hani Rabbin meleklere şöyle demişti: “Muhakkak ben çamurdan bir insan yaratacağım.”
a72. “Onu şekillendirip içine ruhumdan üflediğim zaman derhal ona secde edin!”
Bkz. 2/34 ve açıklaması 15/29
a73.  Derken bütün melekler secde ettiler.
a74. Yalnız İblis büyüklük tasladı ve kâ-firlerden oldu.
a75. Allah: “Ey İblis!” dedi “kendi ellerimle (kudretimle) yarattığıma secde etmekten seni alıkoyan nedir? (Başkasına boyun eğmeyecek kadar) kibirli misin yoksa kendini (herkesten) üstün görenlerden biri misin?”
a76. İblis: “Ben ondan üstünüm. Beni ateşten onu çamurdan yarattın” dedi.
Bkz. 2/34 ve dipnotu 7/12 17/61 18/50 20/116
a77.  Allah şöyle buyurdu: “Öyle ise çık oradan (cennetten) çünkü sen kovuldun artık!”
a78. “Hesap gününe kadar lanetim senin üzerinde olacaktır!”
a79.  İblis: “Ya Rabbi o halde insanların diriltileceği güne kadar bana süre ver” dedi.
a80#81.  (Allah) buyurdu ki: “O halde sen zamanı (yalnız benim tarafımdan) bilinen güne kadar (kendilerine) süre tanınanlardansın.”

a82#83. İblis: “Senin kudretine andolsun ki içlerinden sadece samimi olanlar hariç onların hepsini mutlaka azdıracağım.”

a84. (Allah şöyle buyurdu:) “İşte bu doğru. (Şimdi dinle) Ben de (bir başka) doğruyu söyleyeyim:
a85. Andolsun ki cehennemi seninle ve onlardan sana uyanlarla dolduracağım.” Bkz. 15/28-44
a86. (Ey Resul!) De ki: “Bu (tebliğ görevi için) ben sizden hiçbir ücret istemiyorum ve ben kendiliğinden bir teklif getirenlerden de değilim. Bkz. 6/90 23/72 25/57 34/47 36/21 42/23
a87. “Bu (Kur’an kıyamete kadar gelecek) bütün âlemler için ancak bir öğüttür.
a88. Onun verdiği haberlerin doğruluğunu bir süre sonra mutlaka öğreneceksiniz.” Bkz. 6/67
,
a1.  (Bu) Kitab’ın indirilmesi mutlak galip hüküm ve hikmet sahibi Allah (tarafın)dandır. Bkz. 26/192 41/42
a2. (Ey Resul!) Şüphe yok ki biz o Kitab’ı sana hak olarak indirdik. O halde sen de dini yalnız Allah’a has kılarak O’na kulluk et!
a3. İyi biliniz ki her türlü şirk ve dünyevi maksattan uzak iman ve itaat yalnız Allah’a mahsustur. O’ndan başka birtakım dostlar tutanlar da şöyle demektedirler: “Biz onlara sadece bizi Allah’a daha çok yaklaştırsınlar diye ibadet ediyoruz.” Şüphe yok ki Allah onların aralarında ihtilaf edip durdukları şeyde hükmünü verecektir. Allah yalancılığı nankörlüğü ve inkârcılığı tabiat haline getirenleri asla doğru yola yöneltmez.
a4. Eğer Allah bir çocuk edinmek isteseydi yarattıklarından (elbette ki) dilediğini seçerdi. O bundan uzaktır yücedir. O birdir ve her şey üzerinde mutlak otorite sahibi olan Allah’tır. Bkz. 43/81
a5. O gökleri ve yeri bir hikmete ve hakikate göre yaratmıştır. (O) Geceyi gündüzün üstüne sarıp örtüyor gündüzü de gecenin üstüne sarıp örtüyor (her birini uzatıp kısaltıyor). O güneşi ve ayı da emri altına almıştır (ve insanların hizmetine sunmuştur). Her biri (O’nun tarafından) belirlenen bir süre içinde (uzay boşluğunda) akıp gitmektedir. İyi bilin ki; O mutlak galiptir çok bağışlayandır. Bkz. 13/2 31/29 35/13 36/38 ve dipnotu
a6. O sizi bir tek canlıdan yarattı. Sonra ondan (onun yaratıldığı maddeden) aynı tür ve mahiyette eşini var etti. Sizin için hayvanlardan (erkek ve dişi olarak deve inek koyun keçi gibi) sekiz çift yarattı. O sizi annelerinizin rahimlerinde üç katman karanlığın içinde (nutfeden başlayıp) çeşitli safhalardan geçirerek yaratmaktadır. İşte Rabbiniz olan Allah budur. Mülk yalnız O’nundur. O’ndan başka hiçbir ilâh yoktur. O hâlde nasıl oluyor da haktan döndürülüyorsunuz?
Bkz. 22/5 ve dipnotu 23/12-14
a7. Eğer inkâr ederseniz bilin ki Allah’ın siz(in iman etmeniz)e ihtiyacı yoktur. Fakat O kullarının küfrüne razı olmaz. Eğer şükrederseniz (vazifenizi yerine getirirseniz) O’nu memnun edersiniz. Hiçbir günahkâr diğerinin günahını yüklenecek değildir. Sonra (ne kadar yaşarsanız yaşayın eninde sonunda) tümünüz Rabbinize döneceksiniz ve o zaman (hayatta iken) yaptıklarınızı size gösterecektir. Şüphesiz O (insanların) kalplerinde olan (gizli niyet ve düşünceler)i de hakkıyla bilendir.
a8. İnsana bir zarar dokunduğu zaman Rabbine yönelerek O’ndan yardım ister. Fakat O’nun rahmetiyle bir nimete kavuşunca da O’na önceden yalvarıp yakardığını unutur. Ve O’nun yolundan (kendisini) saptırması için Allah’tan başka varlıklara tanrısal nitelikler yükle(yerek “bizi onlar kurtardı” de)r. (Ey Resul! Böyle kimseye) de ki: “Sen küfrünle/nankörlüğünle az bir süre oyalanıp geçin! Çünkü sen cehennemliklerdensin.”
Bkz. 3/191 4/103 10/12 17/67
a9. Yoksa o (sadece sıkıntılı zamanlarında dua eden kimse) gece vakitlerinde (namazda) secde ederek ve kıyamda durarak ibadet eden ahireti dikkate alarak Rabbinin rahmetini dileyen kimse gibi olur mu? De ki: “Hiç bilenlerle bilmeyenler bir olur mu?” Doğrusu sadece derin düşünebilen akıl sahipleri bunu anlayabilir.”
a10. (Ey Resul!) De ki: “(Allah şöyle buyuruyor:) Ey inanan kullarım! Rabbinize karşı sorumluluğunuzun bilincinde olun! Bu dünyada iyi şeyler için gayret edenleri güzel bir son beklemektedir. Allah’ın arzı geniştir. Elbette ki sıkıntılara göğüs gerenlere mükâfatları hesapsızca verilecektir!”
Bkz. 29/56 ve dipnotu.
a11. De ki: “Ben her türlü şirk ve dünyevi maksattan uzak içten bir inançla yalnızca O’na kulluk etmekle emrolundum.”
a12. “Ve ben Müslümanların öncüsü olmakla emrolundum.”
a13. De ki: “Eğer Rabbime karşı gelirsem şüphesiz ben büyük bir günün azabından korkarım.”
a14. De ki: “Ben her türlü şirk ve dünyevi maksattan uzak iman ve itaatle sadece O’na kulluk ederim.”
a15. (Ey müşrikler:) “Siz de Allah’tan başka dilediğiniz şeylere kulluk edin!” De ki: “Şüphesiz hüsrana uğrayanlar kıyamet gününde kendilerini ve yakınlarını hüsrana uğratanlardır. İyi bilin ki; apaçık hüsran işte budur.”
a16. Onların üstlerinde ateşten tabakalar altlarında da (kızgın) tabakalar vardır. İşte Allah kullarını (suç işlememeleri için) bununla tehdit edip korkutuyor. “Ey kullarım! O halde Bana karşı sorumluluk bilinciyle Benim istediğim şekilde yaşayın!”
Bkz. 29/55
a17#18. Tağûta (şeytâni güçlere) kulluktan uzak durup gönülden Allah’a yönelenlere bir müjde vardır. (Ey Resul!) O halde sözü dinleyip sonra da en güzelini tatbik eden kullarıma bu müjdeyi ver! İşte Allah’ın doğru yola ilettiği kimseler onlardır. Gerçek akıl sahipleri de onlardır.

a19. Hakkında azap hükmü gerçekleşmiş olan kimseyle (kendisine Cennet müjdelenen) kimse bir olur mu? Şimdi ateş (örtüleri) içinde kal(maya karar vermiş ol)an kimseyi sen mi kurtaracaksın?
a20. Fakat Rabbine karşı sorumluluk bilinciyle yaşayanlar için (cennette) üst üste yapılmış ve altlarından ırmaklar akan köşkler vardır. Allah’ın vaadidir bu. Allah vaadinden asla dönmez.
a21. Allah’ın gökten su indirip onu yerdeki kaynaklara yerleştirdiğini sonra onunla çeşitli renklerde ekinler yetiştirdiğini görmüyor musun? Sonra ekin kurur; onu sararmış görürsün. Sonra Allah onu bir çöpe dönüştürür. Şüphesiz bunlarda aklını işletenler için bir öğüt/ibret vardır.
Bkz. 10/24 18/45 57/20
a22. Allah kimin kalbini (iyi niyetinden dolayı) İslam’a açmışsa o Rabbinden gelen bir nur üzere olmaz mı? Yazıklar olsun kalpleri Allah’ı hatırlayıp anmaya karşı kaskatı kesilmiş talihsizlere! Böyleleri açık bir sapıklık içindedirler. Bkz. 6/122 57/19
a23. Allah sözün en güzelini; ayetleri birbirine benzeyen ve (hükümleri öğütleri kıssaları) tekrarlanan bir kitap olarak indirmiştir. Rablerini saygı ile tazim edenlerin derileri onu okuyup dinlerken ürperir. Sonra bedenleri ve kalpleri Allah’ı anmakla ısınıp yumuşar. İşte bu (Kitap) Allah’ın dileyeni kendisiyle doğru yola ilettiği kimse için hidayet rehberidir. Ama Allah kimi (kötü niyetinden ve eyleminden dolayı) sapıklıkta bırakırsa artık ona doğru yolu gösteren bulunmaz. Bkz. 4/88 ve dipnot 6/39 8/2-4 13/33 25/73 42/46
a24. Kıyamet gününde (elleri bağlı olduğu için) azabın şiddetinden kendisini yüzüyle korumaya çalışan kimse güven içinde olan kimse gibi olur mu? Ve (o gün) zalimlere: “Kazandıklarınızın karşılığını tadın (bakalım)!” denecektir.
a25. Onlardan öncekiler de (peygamberleri) yalanladılar bu yüzden farkına varamadıkları bir yerden kendilerine azap geliverdi.
a26. Böylece Allah dünya hayatında onlara zilleti ve aşağılanmayı tattırdı. Elbette ki ahiret azabı daha büyüktür. Keşke (bunu) bilselerdi!
a27. Andolsun ki düşünüp akıllarını başlarına alsınlar diye Biz bu Kur’an’da insanlar için temsil ve kıssalar yoluyla her türlü dolaylı anlatım tarzını kullanarak deliller sunduk her türden örnekler verdik.
a28. Biz onu Allah’a karşı gelmekten sakınsınlar (ve anlamakta zorluk çekmesinler) diye hiçbir eğriliği bulunmayan Arapça bir Kur’an olarak indirdik.
a29. Allah (birkaç ilaha kulluk edenle sadece Allah’a kulluk eden kimse için) birbiriyle çekişen ve ortak sahipleri bulunan bir (köle) adam ile yalnızca bir kişiye ait olan bir (köle) adamı örnek verdi. Bu iki adamın durumu bir olur mu? (Hayır) bütün övgüler (yalnız) Allah’a mahsustur fakat çoğu bunu bilmez (ve anlamaya çalışmaz).
a30. (Ey Muhammed!) Şüphesiz sen ölümü tadacaksın ve şüphesiz onlar da ölüp gidecek:
a31. Sonra şüphesiz siz kıyamet günü Rabbinizin huzurunda (toplanarak) muhakeme edileceksiniz.
a32. Allah hakkında yalan uyduran ve kendisine gelen doğruyu yalanlayandan daha zalim kim olabilir? Cehennemde inkârcılara yetecek kadar yer yok mudur (zannediyorlar)?
a33. (Allah’tan) doğruyu getiren (resul) ve onu (gereği gibi) doğrulayanlara gelince; işte onlar Allah’a karşı sorumluluk bilinciyle yaşayanlardır.
a34. Rableri katında dileyecekleri her şey onlarındır. İşte bu iyilik yapanların ödülüdür.
a35. Çünkü Allah (onların geçmişte) yaptığı kötülükleri örter ve onları (hayatta iken) yaptıkları en güzel şeylere göre ödüllendirir.
a36. Allah kuluna yetmez mi? (Ey Resul!) Seni O’ndan başkaları ile (kulluk yaptıkları hayali ilahlarla) korkutuyorlar! Allah kimi (kötü niyetinden ve eyleminden dolayı) sapıklıkta bırakırsa artık onu yola getiren bulunmaz.
a37.  Allah kimi (iyi niyet ve eyleminden dolayı) doğru yola yöneltirse onu saptıran olmaz. Nitekim Allah her kötülüğe karşılık vermeye muktedir dilediğinin hakkından gelen mutlak izzet ve yücelik sahibi her işte üstün ve galip değil midir?
a38. Andolsun ki onlara: “Gökleri ve yeri yaratan kimdir?” diye sorsan; “Allah’tır” derler. De ki: “Öyleyse bana bildirin; Allah bana zarar vermek isterse Allah’tan başka taptıklarınız O’nun verdiği zararı giderebilir mi? Yahut bana bir rahmet dilerse onlar O’nun rahmetini önleyebilir mi?” De ki: “Allah bana yeter! Güvenmek isteyenler yalnız O’na dayanıp güvensinler.”
a39#40. De ki: “Ey kavmim! (Hakka karşı direnmekte) elinizden geleni yapın! Ben de (Allah yolunda) gayret göstereceğim. Kendisini aşağılık kılan azap kime gelecek ve kesintisiz azap kimin üzerine çökecek yakında bileceksiniz!

a41. (Ey Resul) Biz sana bu Kitabı (Kur’an’ı) insanlar için hak olarak indirdik. Kim doğru yola girerse kendisi için girmiş olur. Kim de saparsa ancak kendi aleyhine sapar. Sen onların üzerinde sorumluluklarını yüklenecek bir muhafız değilsin. Bkz. 11/12 13/40
a42. Allah (ölecek) insanların ruhlarını ölümü sırasında öl(üm vakti gel)meyenlerinkini de uykularında alır. Sonra ölümüne hükmettiklerinin ruhlarını tutar diğerlerini belli bir süreye (ömürlerinin sonuna) kadar bırakır. Şüphesiz bunda düşünen bir toplum için elbette ibretler vardır. Bkz. 6/60
a43. Yoksa (onlar) Allah’tan başka hayali şefaatçiler (aracı kuvvetler şahıslar otoriteler) mi buldular? De ki: “Onların hiçbir yetkileri olmasa akıl ve şuurdan mahrum olsalar da mı onlara kulluk ve ibadet (etmeye devam) edeceksiniz?”
a44. De ki: “Şefaat tümden ve sadece Allah’ındır. Gökler ve yer üzerindeki otorite (yalnız) O’nundur ve sonunda yalnız O’na döndürüleceksiniz.” Bkz. 2/123 255 6/51 70 10/3 20/109 ve açıklaması 34/23 ve dipnotu; 53/26
a45. (İlâh ve Rab) olarak Allah ne zaman tek başına (Allah’tan başka ilah yoktur şeklinde) anılsa ahirete inanmayanların kalpleri hoşnutsuzluk içinde kasılır. Fakat O’nun yanı sıra başka (hayali) güçler de (O’nunla beraber) anıldığı zaman hemen (yüzleri gülüverir) neşelenirler!
a46. De ki: “Ey göklerin ve yerin yaratıcısı olan yaratılmış varlıkların kavrayış alanı dışındaki şeyleri de yaratılmışların akıl ve duyularıyla görüp gözleyebildiklerini de bilen Allah’ım! Ayrılığa düştükleri şeyler konusunda kulların arasında sen hükmedersin.”
a47. Eğer yeryüzünde olanların hepsi ve onunla birlikte bir misli daha zalimlerin olsaydı kıyamet günündeki kötü azaptan kurtulmak için onu fidye olarak verirlerdi. Çünkü hiç hesap etmedikleri (ve çoktan unuttukları) şeyler Allah tarafından karşılarına çıkarılacaktır. Bkz. 5/36
a48. Önceden işleyip bizzat kayıtlarına geçen kötülükler (kazandıkları günahlar o gün) önlerine konacak ve alay edegeldikleri gerçekler kendilerini her taraftan kuşatacaktır.
a49. İnsana bir zarar dokunduğunda Biz'e yalvarır. Sonra ona tarafımızdan bir nimet (bolluk ve mevki) verdiğimizde “Bu bana ancak bilgim sayesinde verilmiştir” der. Hayır o (verilen nimetlerin hepsi) bir imtihandır. Fakat onların çoğu (bunu) bilmezler.
Bkz. 28/78
a50. Kendilerinden önce gelen (ve aynı tavır içinde olanlar) da böyle söylemişlerdi ama kazandıkları (dünyalık geçici) şeylerin (azaba karşı) kendilerine hiçbir faydası olmadı (ve olmayacaktır).
a51. En sonunda işledikleri kötülüklerin cezası onları buldu. İşte bugün zulmeden kimseleri de kazandıklarının kötü sonuçları gelip bulacaktır. Ve onlar asla (Allah’ı) atlatamayacaklar.
a52. Onlar bilmiyorlar mı ki gerçekten Allah dilediğine rızkı genişletip yayar ve (dilediğine) de kısar. Şüphesiz bunda inanacak bir toplum için gerçekten ibretler vardır.
a53. De ki (Allah şöyle buyuruyor:) “Ey kendi aleyhlerinde olmak üzere aşırı giden ve kendilerine verdiğim meleke ve kabiliyetleri yanlış yolda sarfederek günah işleyen kullarım! Allah’ın rahmetinden ümidinizi kesmeyin! Şüphesiz Allah bütün günahları affeder. Çünkü O çok bağışlayandır çok merhamet edendir.”
a54. Öyleyse size (iman etmenin fayda vermeyeceği) azap gelip çatmadan önce gönülden ve isteyerek Rabbinize yönelin ve O’na teslim olun! Yoksa hiçbir şekilde yardım göremezsiniz.
a55. Hiç farkında olmadığınız bir sırada azap ansızın gelip çatmadan önce Rabbiniz tarafından size indirilmiş olan en güzel (öğretiye) uyun!
a56. Kişinin: “Allah’a karşı umursamaz davrandığım ve (hakikati) küçümseyenlerden biri olduğum için yazıklar olsun bana!” diyeceği (günden sakının)!
a57. Yahut: “Allah beni doğru yola iletseydi mutlaka sakınanlardan olurdum!” diyeceği (günden de sakının)!
a58. Ya da azabı gördüğü zaman: “Benim için bir kere daha (dünyaya dönme fırsatı) olsaydı da iyilik edenlerden olsaydım” diyeceği (günden de sakının)!
Bkz. 34/54 35/37
a59. (O zaman ona Allah tarafından şöyle seslenilecek:) “Hayır! Mesajlarım sana geldi de sen onları yalanladın onları kabul etmeyi (ve onlara göre yaşamayı) kibrine yediremedin büyüklük tasladın ve kâfirlerden oldun.”
a60. Allah’a yalan uyduranların kıyamet günü yüzlerinin kapkara kesildiğini göreceksin. Onlar cehennemde (Allah’a ve O’nun öğretilerine karşı) kibirlenenlere yetecek kadar yer yok mudur (zannediyorlar)?
a61. Allah kendisine karşı gelmekten sakınanları Allah yolundaki kazançları sebebiyle (cehennemden) kurtaracak ve onlara hiçbir fenalık dokunmadığı gibi herhangi bir sebeple mahzun da olmayacaklardır.
a62. Allah her şeyin yaratıcısıdır ve O her şey üzerinde mutlak otorite ve tasarruf sahibidir.
a63. Göklerin ve yerin anahtarları (mutlak hükümranlığı) O’ndadır. Allah’ın ayetlerini inkâr edenlere gelince işte ziyana uğrayacaklar onlardır.
a64. De ki: “Ey doğru ile eğriden habersiz olanlar! Allah’tan başkasına kulluk etmemi mi bana teklif ediyorsunuz?”
a65. (Ey Resul!) Şüphesiz sana da senden önce gönderilen resullerin her birine de (insanlara iletilmek üzere) vahyolundu ki: “(Ey insan!) Eğer Allah’a eş koşacak olursan yaptığın bütün içler boşa çıkacak ve mutlaka hüsrana uğrayanlardan olacaksın.”
Bkz. 6/88
a66. “Asla (Allah’tan başkalarına kulluk) etme! Yalnızca Allah’a kulluk et ve şükredenlerden ol.”
a67. Nitekim onlar Allah’ı gereği gibi takdir edemediler. Oysa kıyamet günü yeryüzü bütünüyle O’nun tasarrufunda olacak. Gökler de O’nun kudretiyle dürülecek. O kudret ve egemenliğinde sınırsızdır ve onların (müşriklerin) ortak koştuklarından uzaktır.
a68. (Kıyamet için birinci defa) Sur’a üflenir. Allah’ın diledikleri müstesna olmak üzere göklerde ve yerde kim varsa hepsi çarpılıp yere yıkılarak bayılır. Sonra Sur’a tekrar (ikinci defa) üflenir. Bir de bakarsın bütün insanlar ayağa kalkmış etrafa bakınıp duruyorlar!
Bkz. 37/19
a69. Mahşer Meydanı Rabbinin nuruyla aydınlanır amel defterleri (bütün yaşananların stoklandığı Hard Diskler) ortaya konur. Nebiler (davetçiler) ve şahitler getirilir ve onlar haksızlığa uğratılmaksızın aralarında adaletle hükmedilir.
Bkz. 10/47 21/47
a70. Herkese yaptığının karşılığı tam olarak verilir. Çünkü Allah onların yaptıklarını en iyi bilendir.
a71. İnkârcılar gruplar halinde cehenneme sevk edilir. Cehenneme vardıklarında oranın kapıları açılır ve cehennem bekçileri onlara şöyle der: “Size içinizden Rabbinizin ayetlerini okuyan ve bu gününüze kavuşacağınıza dair sizi uyaran kimseler gelmedi mi?” Onlar da: “Evet geldi” derler. Fakat inkârcılar hakkında azap sözü gerçekleşmiştir.
a72. (Onlara:) “İçinde yerleşip kalmak üzere cehennemin kapılarından girin!” denir. Büyüklük taslayanların yeri ne kötüdür!
a73. Rablerine karşı sorumluluk bilinciyle yaşayanlar da gruplar halinde cennete sevk edilirler. Cennete vardıklarında oranın kapıları açılır ve (cennet) bekçileri onlara şöyle der: “Size selâm olsun hoş geldiniz! Haydi ebedî kalmak üzere girin buraya!”
a74. Onlar da şöyle derler: “Bize verdiği sözünü yerine getiren ve böylece cennette dilediğimiz şekilde yerleşmemizi sağlayan Allah’a hamdolsun. Allah yolunda çaba sarf edenlerin mükâfatı ne güzelmiş!”
a75. Melekleri de (Allah’ın) kudret tahtının çevresinde Rablerinin yüceliğini övgüyle anarken görürsün. O zaman herkes hakkında adaletle hükmedilir ve (şu) sözler telaffuz edilir: “Bütün övgüler âlemlerin Rabbi olan Allah içindir!”
,
a1#2#3.  Hâ Mîm. Bu Kitab’ın indirilişi mutlak güç sahibi (her şeyi) hakkıyla bilen günahları bağışlayan tevbeleri kabul eden azabı ağır ve lütfu sınırsız olan Allah tarafındandır. Ondan başka ilah yoktur. Dönüş ancak O’nadır.

a4.  Allah’ın ayetleri hakkında inkârcılardan başkası tartışmaya girişmez. Fakat onların yeryüzünde keyif çatarak dolaşmaları seni yanıltmasın!
a5. Onlardan önce Nuh’un kavmi ve onlardan sonraki topluluklar da (elçileri) yalanlamıştı. Öyle ki her ümmet kendi resulünü yakalayıp cezalandırmaya (öldürmeye) azmetmişti. Hakkı yok etmek için batıl şeyler ileri sürerek tartışmışlardı. Bu yüzden onları kıskıvrak yakaladım. Benim cezalandırmam nasılmış (gördüler)!
a6. Böylece Rabbinin hakikati inkâra şartlanmış olanlar hakkındaki “Onlar cehennemliklerdir” sözü gerçekleşmiş oldu.
a7. Arşı yüklenip taşıyanlar ve onun çevresindeki şuurlular Rablerini hamd ile tespih ederler (O’nu güzel sıfatlarıyla anıp över ve Kendisine yaraşmayan her türlü sıfattan tenzih ederler O’nun yüklediği sorumluluğu yerine getirirler). Ve sadece O’na inanır ve güvenirler. Diğer iman edenler için de şöyle af dilerler: “Rabbimiz Sen’in rahmetin ve ilmin her şeyi kuşatmıştır. O halde tevbe ile Sana yönelen ve Sen’in yoluna uyanları bağışla ve onları kızgın alevli ateş azabından koru!” Bkz. 69/17
a8. “Ey Rabbimiz! Onları da onların babalarından eşlerinden ve soylarından iyi olanları da kendilerine vaad ettiğin ebedi cennetlerine koy! Şüphesiz ki sen üstün kudret tam hüküm ve hikmet sahibisin.”
a9. “Onları kötülüklerden koru! Sen o gün kimi kötülüklerden korursan o gün muhakkak ona rahmet etmiş olursun. İşte bu büyük kurtuluştur.”
a10. (Cehenneme giren) İnkârcılara (o gün) şöyle seslenilir: “Allah’ın size olan gazabı/öfkesi sizin şu anda (cehenneme girmeye bizzat kendi iradenizle karar verdiğiniz için) kendinize olan öfkenizden daha şiddetlidir. Çünkü siz imana çağrıldığınız halde inkâr etmeyi tercih etmiştiniz.”
a11. (Onlar da) şöyle derler: “Ey Rabbimiz! Bizi iki defa öldürdün iki defa da dirilttin. Günahlarımızı kabulleniyoruz. Şimdi (bu ateşten) bir çıkış yolu yok mu?”
a12. Onlara şöyle cevap verilir: “Bu hale düşmenizin sebebi Allah’ın birliğine inanmaya çağırıldığınızda reddederdiniz. Ama O’ndan başkalarına tanrısal nitelikler yüklendiğinde onlara inanırdınız. Artık (yapacak bir şey yok) şimdi ne yaparsanız yapın her konuda hüküm verme yetkisi yücelik ve azamet sahibi olan Allah’ındır!”
a13. O (Allah varlığına eşsizliğine benzersizliğine ve büyüklüğüne delalet eden) âyetlerini size gösteriyor ve sizin için gökten rızık indiriyor. (Bunlardan) ancak O’na yönelen düşünüp ibret alır.
a14. O hâlde (Ey mü’minler!) İnkârcılar hoşlanmasalar da dinini bütün yanlarıyla içten kabul ederek ve yalnız O’nun rızasını düşünerek Allah’a kulluk edin!
a15. (İnsanların davranışlarına göre) dereceleri yükselten arşın sahibi (Allah) buluşma günü hakkında uyarmak için emrinden olan ruhu (vahyi) kullarından dilediğine indirir.
a16. O gün insanların (özlerinin bulunduğu yerden yeniden yaratılarak dışarı) çıkacağı ve her hallerinin bütün çıplaklığıyla ortaya konacağı gündür. Onlarla ilgili hiçbir şey Allah’tan saklı kalmayacak (her şey olduğu gibi gerçek yüzüyle ortaya konacak ve şöyle bir ses duyulacak. “Ey zorba diktatörler söyleyin bakalım:) Bugün hükümranlık kimindir?” (Aynı sesle cevap verilecek) “Bütün varlıklar üzerinde tek ve mutlak otorite Sahibi olan Allah’ındır” (olacak)
a17. O gün herkes ne yapmış ise onun karşılığını alacak ve o gün kimseye zerre kadar haksızlık edilmeyecek. Muhakkak ki Allah hesapları pek çabuk görendir.
a18. Yaklaşmakta olan (kıyamet) günü konusunda onları uyar! O gün yürekler gırtlaklara kadar gam ve tasa ile dolacaktır. Zalimlerin (onları azaptan kurtaracak) ne yakın bir dostu ne de (sözü) dinlenir bir şefaatçisi olacaktır.
a19. (Allah) gözlerin art niyetli bakışını da kalplerin gizlediği şeyleri de bilir.
a20. Allah hak ve adaletle hükmeder. O’ndan başka yalvarıp taptıkları varlıklar ise hiçbir hüküm veremezler. Şüphesiz Allah her şeyi işiten her şeyi görendir.
a21. Onlar yeryüzünde dolaşıp kendilerinden önce yaşamış olan inkârcıların sonunun ne olduğunu görmüyorlar mı? Onlar (kendilerinden) hem daha güçlüydüler hem de yeryüzünde daha derin izler bırakmışlardı. Ama Allah onları günahları sebebiyle yakaladı da kendilerini Allah’ın azabından koruyacak hiç kimse bulunamadı.
Bkz. 28/78 30/9 40/82
a22. Çünkü onlar öyle kimselerdi ki resulleri onlara açık belgelerle gelirdi de onu inkâr eder (ve kötülüklerine devam ederler)di. Bu yüzden Allah da onları kıskıvrak yakaladı ve cezalandırdı. O mutlak kuvvet sahibidir cezalandırması pek çetin olandır.
a23#24. Andolsun Musa’yı da ayetlerimizle ve apaçık bir kanıtla Firavun’a (Veziri) Haman’a ve Karun’a göndermiştik de onlar şöyle demişlerdi: “(Bu) tam yalancı bir sihirbazdır!”

a25. (Musa Firavun’a ve tebaasına) tarafımızdan gönderilmiş hakikatleri getirince şöyle dediler: “İman edip Musa ile birlikte olanların oğullarını öldürün kadınlarını ise sağ bırakın (Kıptilerle evlendirerek iman edenlerin nüfusunun çoğalmasını engelleyin!)” Ama inkârcıların tuzakları neticede boşa çıkmaya mahkûmdur.
a26. Firavun dedi ki: “Bırakın beni şu Musa’yı öldüreyim de o varsın Rabbine yalvarıp dursun! Ben gerçekten O’nun dininizi değiştireceğinden veya ülkede bozgunculuk çıkaracağından endişe ediyorum.”
a27. Buna karşılık Musa da: (“Dinleyin ey insanlar!”) “Ben hesap gününe inanmayan bütün kibirli (ve küstah zorbalardan) benim Rabbim ve sizin Rabbiniz olan (Allah’)a sığınmışım!” dedi.
a28. Firavunun yakın çevresinden olan ve imanını gizleyen bir adam da şöyle dedi: “Bir adamı Rabbim Allah dediği için öldürecek misiniz? Hâlbuki o size Rabbinizden delillerle gelmiştir. Buna rağmen o eğer bir yalancı ise yalanı kendi aleyhinedir. Fakat eğer doğru söyleyen ise (o zaman da) size vaadettiklerinin bir bölümü size isabet eder. Çünkü Allah haddi aşarak Kendisi hakkında yalan söyleyen hiç kimseyi başarıya ulaştırmaz doğru yola iletmez.”
a29. (Musa) “Ey benim halkım! Bugün yeryüzüne hâkim kimseler olarak iktidar ve saltanat sizindir. Ama eğer Allah’ın cezasına maruz kalırsak O’nun azabından bizi kim kurtarır?” Firavun da şöyle dedi: “Ben size kendi görüşümden başkasını uygun görmüyorum ve ben size ancak doğru yolu gösteriyorum.”
a30-31. İman etmiş olan (o kimse) dedi ki: “Ey kavmim! Doğrusu ben Nuh kavminin Ad Semûd ve onlardan sonra gelen toplulukların (Allah’tan gelen elçileri yalanlamaları ve insanlara zulmetmeleri yüzünden) başlarına gelen (azap) gününün sizin de başınıza gelmesinden korkuyorum! (Kul kendine zulmetmedikten sonra) Allah kullarına asla zulmetmek istemez.”

a32#33. “Ve ey kavmim! Doğrusu ben sizin için o feryat (edeceğiniz) ve arkanıza dönüp kaçmaya çalışacağınız günden korkuyorum. (O gün) sizi Allah’(ın azabın)dan kurtaracak kimse yoktur.

a34. Bundan önce size delillerle Yusuf gelmişti. O zaman da onun size getirdikleri hakkında şüphe edip durmuştunuz. Nihayet o ölünce de: “Bundan sonra Allah asla peygamber göndermez” demiştiniz. İşte Allah aşırı giden şüpheci kimseleri (yaptıkları yüzünden) böyle sapıklıkta bırakır.
a35. Bunlar Allah’ın ayetleri üzerinde kendilerine gelmiş bir delil bulunmadan tartışırlar. Onların bu hareketleri hem Allah indinde hem de iman edenler nazarında pek kötü pek çirkin bir davranıştır. Allah büyüklük taslayan her zorbanın kalbini (yaptıkları yüzünden) işte böyle mühürler.
a36-37. Firavun (alayla) dedi ki: “Ey Hâmân! Bana görkemli bir kule yap! Belki böylece (amacımı gerçekleştirecek) araçlara ulaşırım da Musa’nın ilahını görebilirim. Çünkü ben onun (elçilik davasında) yalancı olduğunu düşünüyorum. İşte böyle yaptığı kötülükler Firavun’a güzel göründü ve bu nedenle (doğru) yoldan alıkondu. Firavun’un tuzağı hüsrandan başka bir şeye yaramadı.

a38. (Firavunun kavminden) İman etmiş olan (kimse) dedi ki: “Ey kavmim! Bana uyun ki sizi doğru yola ileteyim!”
a39. Ey kavmim! “Bu dünya hayatı gelip geçici bir eğlenceden başka bir şey değildir. Ahiret (hayatı) ise ebedî olarak kalınacak yerdir.”
a40. “Kim bir kötülük yaparsa ancak onun kadar ceza görür. Kadın veya erkek kim mü’min olarak doğru ve yararlı iş yaparsa işte onlar cennete girecek ve orada onlara hesapsız rızık verilecektir.”
a41. “Ey kavmim! Nedir bu başıma gelen? Ben sizi kurtuluşa çağırıyorum siz ise beni ateşe çağırıyorsunuz!”
a42. “Siz beni Allah’ı inkâr etmeye ve hakkında hiçbir bilgim olmayan şeyleri O’na ortak koşmaya çağırıyorsunuz ben ise sizi O kudret sahibi ve çok bağışlayıcı olan (Allah’ı tanımay)a çağırıyorum!
a43. “Sizin beni çağırdığınız şeyin ne dünyada ne de ahirette çağrılmaya değer hiçbir tarafı yoktur. Sonunda hepimizin varacağı yer hiç şüphesiz Allah’ın huzurudur. Ve yine hiç şüphesiz haddi aşan ve Allah’ın kendilerine verdiği ömrü boşa harcayanlar evet onlar ateş halkının ta kendileri olacaklardır.”
a44. “Benim size söylediklerimi yakında hatırlayacak (ve bana hak verecek)siniz. Ben ise (üzerime düşeni yaparak) işimi Allah’a bırakıyorum. Çünkü Allah kullarının yaptığı her şeyi görmektedir.”
a45. Neticede Allah (iman etmiş olan) o kimseyi (Firavun oligarşisinin) kurduğu tuzakların şerrinden korudu; buna karşılık Firavun oligarşisinin helaki ise azabın en kötüsüyle oldu.
a46. O (mahkûm oldukları azap) öyle bir ateştir ki; onlar sabah akşam onun karşısına getirilir ve ona maruz bırakılırlar. Kıyamet çattığı ve hesapların görüldüğü gün ise: “Firavun oligarşisini adamlarını azabın en şiddetlisine atın!” denir.
a47. (Onlar kıyametten sonra cehennem) ateşin içinde birbirleriyle tartışırlarken zayıf olanlar (körü körüne güçlülere tâbi olanlar) büyüklük ve hâkimiyet iddiasında bulunanlara: “(Dünyada iken) biz size uymuş kimselerdik. Şimdi şu ateşin bir kısmını üzerimizden kaldırabilir misiniz?” diye yalvaracaklar.
a48. Büyüklük taslayanlar ise şöyle diyecekler: “Biz hepimiz ateşin içindeyiz (Biz kurtarabilsek zaten kendimizi kurtarırız). Şüphesiz Allah kulları arasında böyle hüküm vermiştir (artık bizim de yapacak bir şeyimiz yoktur).”
a49. Ateşin içinde bulunanlar bu defa cehennemin vazifeli meleklerine: “Ne olur Rabbinize yalvarın da azabımızı (hiç değilse) bir günlüğüne hafifletsin” diye yalvaracaklar.
a50. (Cehennem bekçileri) derler ki: “Size resulleriniz (hakikati ortaya koyan) apaçık belgeler/kanıtlar getirmemiş miydi?” Onlar “Evet getirmişti” derler. (Bekçiler:) “Öyleyse kendi kendinize yalvarmaya devam edin” derler. Şüphesiz inkârcıların yalvarışı boşunadır.
Bkz. 67/8-9
a51. Biz resullerimize ve inananlara hem dünya hayatında hem de şahitlerin dinleneceği (ahiret) gününde (düşmanlarına karşı) elbette yardım edeceğiz.
a52. O gün zalimlere mazeretlerinin hiçbir faydası olmayacak. Onların payına her türlü iyilikten yoksun bırakılma ve korkunç bir yerleşim yeri (olan cehennem) düşecektir.
a53#54. (Diğer taraftan) Biz Musa’ya doğru yolu gösterdik ve İsrailoğullarına da aklını işletenler için bir hidayet ve bir nasihat olmak üzere Kitab’ı (Tevrat’ı) miras bıraktık.

a55.  (O halde Ey Muhammed!) Sen sıkıntılara karşı sabırlı ol! Zira Allah’ın vaadi mutlaka gerçekleşecektir. Günahların için bağışlanma dile! Rabbinin şanını sabah akşam yücelt.
a56. Kendilerine ulaşmış hiçbir belge ve yetki olmaksızın Allah’ın ayetleri hakkında ileri geri tartışanlar içlerinde taşıdıkları ama hiçbir zaman ulaşamayacakları büyüklük ve üstünlük özentisi sebebiyle böyle yapmaktadırlar. Sen (onların şerrinden) Allah’a sığın. Şüphesiz O (her şeyi) hakkıyla işitendir (her şeyi) hakkıyla görendir.
a57. (İnsanın yeniden yaratılacağına karşı çıkanlar bilmelidirler ki;) Göklerin ve yerin yaratılması elbette insanların (yeniden) yaratılmasından daha büyüktür. Fakat insanların çoğu (bunu) bilmezler.
Bkz. 17/99 36/81 46/33
a58. Kör ile gören bir olmaz. İman edip doğru ve yararlı işler yapanlarla kötülük üretenler de bir değildir. (Çok düşünmeniz gerekirken) ne kadar da az düşünüyorsunuz!
a59. Kıyamet günü mutlaka gelecektir bunda hiç şüphe yoktur. Fakat insanların çoğu buna inanmazlar.
a60. Rabbiniz şöyle dedi: “Bana dua edin duanıza cevap vereyim! Bana kulluk etmeyi kibirlerine yediremeyenler aşağılanmış bir halde cehenneme gireceklerdir.”
Bkz. 2/153
a61. Dinlenesiniz diye geceyi (işlerinizi) göresiniz diye de gündüzü sizin için yaratan Allah’tır. Gerçekten Allah insanlara karşı lütuf sahibidir. Buna rağmen insanların çoğu nankörlük ederler/şükretmezler.
a62. İşte sizin Rabbiniz her şeyi yaratan Allah’tır. O’ndan başka ilah yoktur. Öyle ise nasıl oluyor da böylesine aldanıyorsunuz/savruluyorsunuz?
a63. İşte (geçmişte) Allah’ın ayetlerini inkâr edenler de tıpkı böyle aldanmıştılar/savrulmuştular.
a64. Allah O’dur ki yeryüzünü sizin için bir yerleşme yeri göğü de (onun üzerinde) bir kubbe yapmıştır. Ayrıca sizi şekillendirmiş hem de size en güzel en uygun şekli vermiştir. Dahası sizi helâl temiz ve sağlıklı nimetlerle rızıklandırmıştır. Bütün bunları yapan Rabbiniz olan Allah’tır. Âlemlerin Rabbi olan Allah gerçekten ne yüce bir bereket kaynağıdır!
Bkz. 64/3 82/7-8
a65. O daima diridir. O’ndan başka ilah yoktur. Öyleyse dini bütün yanlarıyla kabul ederek ve yalnızca O’nun rızasını gözeterek samimi ve saf bir inançla sadece O’na dua edin (dualarınızda başkalarını araya sokmayın). Her türlü övgü âlemlerin Rabbi olan Allah’a mahsustur!
a66. De ki: “Allah’tan başka dua edip yalvardığınız her ne varsa ben onlara ibadet etmekten men olundum. Zira bana Rabbimden hakikatin apaçık delilleri gelmiş bulunuyor. Ve ben âlemlerin Rabbine bütün varlığımla teslim olmakla emrolundum.”
a67. Sizi (ilk insanı) topraktan sonra (her birinizi) sperm damlasından sonra kan pıhtısından (embriyodan) yaratan sonra bir bebek olarak (dünyaya çıkaran) sonra erginlik çağına ulaşmanız sonra da yaşlanmanız için size belli bir ömür veren O’dur. Sizden kiminizin daha önceden hayatına son verilir kiminizin ömrü belli bir vadeye kadar uzatılır. Olur ki (bütün bunlardan) düşünüp (öğüt alır ve) aklınızı işleterek ders çıkarırsınız.
a68. O yaşatandır ve öldürendir. Bir şeye karar verdiğinde ona sadece “Ol” der (olmasını diler) o da hemen oluş sürecine girer.
Bkz. 3/47 59 6/73 16/40 19/35 36/82
a69. Allah’ın ayetleri hakkında mücadele edenleri görmüyor musun? Nasıl oluyor da Haktan uzaklaştırılıyorlar?
a70. Bu ilahi kelamı ve elçilerimize daha önce gönderdiğimiz mesajları yalanlayanlar (yaptıklarının yanlış olduğunu) yakında bilecekler!
a71#72.  Boyunlarında demir halkalar ve (ayaklarında) zincirler olduğu hâlde kaynar suda sürüklenecekler sonra da ateşte yakılacaklardır.

a73#74. Sonra onlara: “Sizin şirk koştuklarınız nerede?” denilecek. Onlar da: “Bizden uzaklaştılar. Gerçekte biz bundan önce (dünyada iken) birer hiç olan şeylere tapmış ve yalvarmışız!” diyecekler. (Ve onlara:) “İşte Allah apaçık hakikati (bile bile) inkâr eden (sizin gibi zalim)leri böyle şaşırtır!” (denilecek).

a75. “(Allah’ın sizi saptırması ve azaba mahkûm etmesi) sizin yeryüzünde hak etmediğiniz halde azıp şımarmanızdan küstahça böbürlenmenizden kendinizi beğenmenizden kaynaklanmaktadır.”
a76. Onlara: “Ebedî kalmak üzere cehennem kapılarından girin. Büyüklük taslayanların yeri ne kötüdür” (denilecek).
a77.  O halde (Ey Resul! İnkârcıların eziyetlerine ve Hakka karşı direnmelerine) sabret. Elbette Allah’ın verdiği (azap) sözü gerçekleşecektir. Artık onlara vaad ettiğimiz azabın bir kısmını sana göstersek de yahut seni (vefat ettirerek) kendimize alsak da sonunda onlar huzurumuza getirilecek (ve vaad ettiğimiz acı netice ile karşılaşacak)lardır.
a78. Andolsun senden önce de resuller gönderdik. Onlardan sana anlattıklarımız da var anlatmadıklarımız da. Hiçbir resul Allah’ın izni olmadan bir mucize gösteremez. Allah’ın emri gelince de hak yerine getirilir. İşte o zaman Allah’ın ayetlerini boşa çıkarmaya çalışanlar hüsrana uğrarlar.
Bkz. 4/164
a79. Allah O’dur ki bir kısmına binesiniz bir kısmından da yiyesiniz diye sizin için hayvanları yarattı.
a80. Onlarda sizin için daha birçok faydalar da vardır. Ayrıca (onlardan birçok) önemli ihtiyacınızı karşılarsınız. Onlarla (karada) ve gemilerle (denizde) seyahat eder yüklerinizi taşırsınız.
Bkz. 16/7 23/21-22 43/12-14
a81.  Allah böylece size kudretinin delillerini gösteriyor. (Söyleyin bakalım) Allah’ın bu muhteşem âyetlerinden/nimetlerinden hangi birini inkâr edebilirsiniz?
a82. Onlar hiç yeryüzünde dolaşıp kendilerinden önce yaşamış olanların sonunun ne olduğuna bakmazlar mı? Onlar kendilerinden daha kalabalık ve daha güçlüydüler ve yeryüzünde daha derin izler bırakmışlardı fakat başarılarının kendilerine hiçbir faydası olmadı.
Bkz. 28/78 30/9 40/21
a83. Peygamberleri onlara apaçık deliller getirince sahip oldukları bilgi ile şımardılar (ve onları alaya aldılar). Fakat sonunda alay konusu yaptıkları (ceza) onları çepeçevre kuşatıverdi.
a84. Ve kahredici cezamızı (apaçık) gördükleri zaman “Tek olan Allah’a iman ettik ve O’na ortak koştuğumuz şeylere olan inancımızı reddettik!” dediler.
a85. Fakat azabımızı gördükleri zaman inanmaları kendilerine bir fayda sağlamadı. Kulları hakkında geçmişten bugüne Allah’ın uygulaması budur. Nitekim hakikati inkârı tabiat haline getirenler orada ve o anda hüsrana uğramışlardır.
Bkz. 2/50 20/78 43/55-56
,
a1. Hâ Mîm. Bu harflerle ilgili 2/1 ayetinin dipnotuna bakabilirsiniz.
a2. (Bu vahyin) indirilişi Rahman ve Rahim (olan Allah’)tandır.
a3. (Bu öyle bir) Kitaptır ki (taşıdığı) mesajlar (aklını işleterek) anlama ve kavrama yeteneğini kullanan (her) bir topluluk için ayetleri belli bir sistem dahilinde dizilmiş Arapça bir kitap olarak apaçık beyan edilmiştir.
a4. (İman eden ve sâlih amel işleyenler için) Müjdeleyici ve (inkâra ve inkârın sürükleyeceği azaba karşı) uyarıcı olarak (inmiş olmasına rağmen) onların çoğu (inkârdan yana olup Kur’an’dan) yüz çevirmiştir. Artık onlar (gerçeklere) kulak vermezler.
a5. Dediler ki: “(Ey Muhammed!) Bizi çağırdığın şeye karşı kalbimizde (kavramamızı engelleyen) bir perde kulaklarımızda (işitmemize mâni) bir ağırlık ve seninle bizim aramızda bir engel vardır. Şu hâlde sen (elinden geleni) yap unutma ki biz de (elimizden ne geliyorsa onu) yapacağız!”
a6. (Ey Resul!) De ki: “Ben de ancak sizin gibi bir insanım. Bana ilahınızın tek bir ilah olduğu vahyediliyor. O’na yönelerek kendinizi düzeltin! O’ndan af dileyin! (Hakikat ortada apaçık dururken) O’na ortak koşanların vay haline!”
a7. Onlar zekâtı vermezler (karşılıksız infakta bulunmazlar). Onlar ahireti de inkâr ederler.
a8. (Ama) inandıktan sonra doğru ve yararlı işler yapanlar için ise kesintisiz bir mükâfat vardır.
a9. De ki: “Gerçekten siz yeri iki evrede yaratanı inkâr ediyor ve O’na birtakım eşler mi koşuyorsunuz? Hâlbuki O (tek başına bütün) âlemlerin Rabbidir.”
a10. O (arzı yarattıktan sonra) üzerine sarsılmaz dağlar yerleştirdi orada bolluk ve bereket meydana getirdi ve orada rızık arayanların ihtiyaçlarına uygun olarak (her mevsime ve bölgeye göre çeşit çeşit yetişen) rızıklar takdir etti. Bunların hepsi tam dört evrededir.
a11. Sonra (sadece) gaz/duman halinde olan göklere şekil verdi; ona ve yeryüzüne: “İkinizde İsteyerek veya istemeyerek (varlık alanına) gelin” buyurdu. O ikisi de “İsteyerek geldik/uyum sağladık” dediler. Bkz. 16/15 21/30 79/32
a12. Böylece onları iki evrede yedi gök (çok sayıda kozmik sistem) olarak yarattı her göğe kendi işlevini yükledi. Biz yere en yakın olan gökyüzünü kandillerle süsledik ve onları (çökmeye/düşmeye karşı) yıkılmaktan (sesleri ve görüntüleri birbirine karışmaktan) koruduk. İşte bu mutlak güç sahibi ve (her şeyi) hakkıyla bilen Allah’ın takdiridir.
Bkz. 2/29 17/44 23/17 65/12 71/15-16
a13. Eğer yüz çevirirlerse onlara de ki: “Ben sizi Âd ve Semûd kavimlerini çarpan yıldırım gibi bir yıldırıma karşı uyarıyorum!”
a14. Hani onlara kendilerinden önce de kendilerinden sonra da resuller gelmişti de Allah’tan başkasına kulluk etmeyin demişlerdi. (Onlar da:) “Rabbimiz dileseydi (bize elçi olarak) melekler indirirdi. Onun için biz sizinle gönderilen şeyleri inkâr ediyoruz” demişlerdi.
a15. (Sonra) Âd kavmi yeryüzünde haksız olarak büyüklük tasladılar ve: “Bizden daha kuvvetli kim var?” dediler. Onlar kendilerini yaratan Allah’ın onlardan daha kuvvetli olduğunu (varlık âlemindeki eşyaya bakarak) görmediler mi? Onlar bizim ayetlerimizi kasten inkâr ediyorlardı.
a16. Biz de onlara dünya hayatında zillet azabını tattırmak için o uğursuz günlerde üzerlerine soğuk bir rüzgâr gönderdik. Ahiret azabı elbette daha rezil edicidir. Onlara (orada) yardım da edilmeyecektir.
a17. Semûd kavmine gelince biz onlara doğru yolu gösterdik. Ama onlar doğru yolda gitmektense körlüğü (ve dolayısıyla sapkınlığı) tercih ettiler. Neticede (işledikleri kötülükler ve kazandıkları günahlar yüzünden) üzerlerine yıldırım gibi inen alçaltıcı bir azap kendilerini kıskıvrak yakalayıverdi.
a18. İnananları ve Allah’a karşı sorumluluk bilinciyle yaşayanları ise kurtardık.
a19. Allah düşmanlarının (mahşerde) ateşe sevk olunmak üzere toplanacakları gün işte onların hepsi ateşe bölükler halinde sürülecekler.
a20. Nihayet oraya vardıkları zaman kulakları gözleri ve derileri yapmış oldukları işler hakkında kendileri aleyhine şahitlik edecek.
Bkz. 24/24 36/65 ve dipnotu
a21. Derilerine: “Aleyhimize niçin şahitlik ettiniz?” diyecekler. Derileri: “Her şeyi konuşturan Allah bizi de konuşturdu. Sizi ilk defa O yarattığı gibi şimdi de O’nun huzuruna dönüp gelmişsiniz” diyecekler.
Bkz. 28/78 30/9 40/82
a22. “Siz (günahları işlerken) kulaklarınızın gözlerinizin ve derilerinizin aleyhinize şahitlik etmesinden sakınmıyordunuz. Yaptıklarınızın çoğunu Allah’ın bilmediğini sanıyordunuz.”
Bkz. 24/24 36/65 ve dipnotu
a23.  “İşte Rabbiniz hakkında taşıdığınız bu düşünce sizi helak etti. Böylece kendinizi hüsrana uğrayanlar arasında buldunuz!”
a24.  İster sabretsinler ister etmesinler (yaptıkları yüzünden) onların durağı ateş olacaktır. (Ahirette) kendilerini düzeltmelerine izin verilmesi için (Allah’tan özür dileyip) yalvarsalar da buna izin verilmeyecektir (çünkü geri dönüşü olmayan bir yola girmişlerdir).
a25. Ve (inkâra ve isyana devam ettiklerinden dolayı) onlara (şeytanî dürtülerini) öteki kişilikleri (olarak) musallat ettik ve bunlar onlara hem önlerindeki (dünya zevklerini) ve hem de arkalarındaki (ahiretin inkârı)nı süslü gösterdiler. Bu yüzden kendilerinden önce gelip geçmiş olan görünen ve görünmeyen tüm iradeli topluluklar hakkındaki azap sözü onlar için de kaçınılmaz oldu. Böylece onların hepsi de ziyana uğrayanlardan oldu.
a26. İnkârcılar dediler ki: “Bu Kur’an’ı dinlemeyin. Baskın çıkmak için o okunurken yaygara koparın!”
Bkz. 17/47 21/3
a27. İşte (buna karşılık biz de) o inkârcılara şiddetli bir azap tattıracağız ve onları yaptıklarının en kötüsüyle cezalandıracağız.
a28. İşte Allah’ın düşmanlarının cezası ateştir. Ayetlerimizi bile bile inkâr etmelerinin cezası olarak onlar için orada ebedî kalacakları cehennem yurdu vardır.
a29. İnkârcılar cehennemde: “Ey Rabbimiz! Görünen ve görünmeyen varlıklardan bizi saptıranları bize göster de onları ayaklarımızın altına alalım ki en aşağılıklardan olsunlar” diyecekler.
a30. Şüphesiz “Rabbimiz Allah’tır” deyip de sonra dosdoğru yolda yürüyenlerin üzerine melekler inecek ve onlara şöyle diyecekler: “Korkmayın üzülmeyin size vaad edilmiş olan cennetle sevinin!”
a31. “Biz dünya hayatında (olduğu gibi) ahirette de sizin dostlarınızız. Cennette sizin için canınızın çektiği ve istediğiniz her şey vardır.”
a32. “(Bütün bunlar) çok bağışlayan çok merhamet eden Allah’tan bir ağırlanma olarak (size lütfedilmiştir).”
a33. (İnsanları kulluk için) Allah’a çağıran doğru ve adil olanı yapan ve “Muhakkak ki ben Allah’a teslim olanlardanım!” diyenden daha güzel sözlü kim olabilir?
a34. İyilikle kötülük bir olmaz. Sen kötülüğe iyiliğin en güzeliyle karşılık ver. Bir de bakarsın ki seninle arasında düşmanlık bulunan kimse sanki sıcak bir dost oluvermiştir.
a35. Bu (kötülüğe iyilikle karşılık verme) davranışına ancak sabredenler kavuşturulur. Ayrıca buna ancak (hayırdan ve faziletten) büyük payı olanlar kavuşturulur.
Bkz. 23/96
a36. Eğer şeytandan gelen kötü bir düşünce seni (anlamsız ve sebepsiz bir öfkeye) sürükleyecek olursa hemen Allah’a sığın. Çünkü O (her şeyi) hakkıyla işitendir (her şeyi) hakkıyla bilendir.
Bkz. 7/200 23/97-98
a37. Gece gündüz Güneş ve Ay hep O’nun (kudret ve azametine delâlet eden) alâmetlerindendir. Siz eğer Allah’a kulluk etmek istiyorsanız Güneş’e ve Ay’a secde etmeyin onları yaratan Allah’a secde edin!
a38. Eğer onlar (Allah’a secde ve kulluk konusunda) büyüklük taslarlarsa bilsinler ki Rabbinin huzurunda bulunan (melek)ler gece gündüz hiç bıkmadan usanmadan aralıksız olarak O’nun sınırsız şanını yüceltiyorlar.
a39. O’nun kudretine delalet eden âyet-lerinden biri de senin gerçekten yeryüzünü huşu içinde (solmuş boynu bükülmüş ve kupkuru) görmendir. Ama biz onun üzerine suyu indirdiğimiz zaman o hemen harekete geçer ve kabarır. Şüphesiz onu dirilten ölüleri de elbette diriltecektir. Çünkü O her şeye gücü yetendir.
a40.  Ayetlerimiz hakkında doğruluktan ayrılıp eğriliğe sapanlar bize gizli kalmazlar. O halde ateşin içine atılan mı daha iyidir yoksa kıyamet günü tam bir güven içinde (korku ve endişe duymayacak) olan mı? (Bütün bu uyarılara rağmen yolunuza devam edecekseniz) istediğinizi yapın (ama ne yaparsanız ona göre muamele göreceksiniz bunu bilin). Şüphesiz O yaptıklarınızı görmekte (ve kaydetmekte)dir.
a41. Kur’an kendilerine geldiğinde onlar onu inkâr ettiler. Oysa o şerefli ve gözardı edilemez bir kitaptır.
a42. (Kur’an öylesine şerefli ve öylesine sağlam bir kitaptır ki;) Bâtıl ne (günlük itirazlarla) onun önünden giderek ve ne de (cahiliye âdetleriyle) ardından gelerek onu etkisi altına alamaz. Çünkü o her yaptığını bir hikmete göre yapan ve övülmeye layık olan (Allah) katından indirilmiştir.
a43. Senin için söylenenler mutlaka senden önceki resuller için de söylenmiştir. Elbette ki Rabbin hem bağışlayandır hem de en şiddetli şekilde cezalandırmaya gücü yetendir.
a44. Eğer biz Kur’an’ı (onların konuştuğu Arapça dışında) başka bir dille indirseydik onlar bu sefer de: “Onun ayetlerinin (Arapça olarak) genişçe açıklanması gerekmez miydi? Başka dilde bir kitap Arap bir peygamber ve muhatapları. (Bu nasıl iş?)” diyeceklerdi. De ki: “Bu (ilahi kelâm) iman edenler için bir rehber ve (mesajları gönüllere) bir şifa kaynağıdır.” Ona inanmayanlara gelince; onların kulaklarında bir ağırlık vardır. Onun için Kur’an onlara kapalı ve anlaşılmaz gelir. (Sanki) onlara (duyamayacakları kadar) uzak bir yerden sesleniliyor (da anlamıyorlar).” Bkz. 9/125 17/82
a45. Andolsun ki biz Musa’ya Kitab’ı (Tevrat’ı) vermiştik de onda ayrılığa düşmüşlerdi. Eğer (azabın ertelenmesi ile ilgili olarak ezelde) Rabbinden bir söz geçmemiş olsaydı aralarında derhal hüküm verilirdi. Şüphesiz onlar bu (Kur’an)’dan yana kuşku verici derin bir şüphe içindedirler.
a46.  Kim doğru ve yararlı bir iş yaparsa kendi iyiliği için yapmış olur ve kim de kötülük yaparsa kendi aleyhine yapmış olur. Allah hiçbir zaman kullarına haksızlık etmez.
a47. Kıyamet saatinin bilgisi ancak O’na aittir. O’nun bilgisi olmadıkça hiçbir meyve tomurcuklarından çıkmaz. Hiçbir dişi gebe kalmaz ve doğurmaz. O gün (şirk koşanları ateşin karşısına getirecek ve) onlara (söyleyin bakalım;) “Neredeymiş bana ortak saydığınız putlar?” diye soracağız. (Müşrikler): “İtiraf ederiz ki (bugün) bizden (Senin ortağın olduğuna ve Senden başka bir otoritenin bulunduğuna) şahitlik edecek hiç kimse yoktur.” diyecekler.
a48. Böylece daha önceden kulluk ettikleri putlar kendilerini terk eder ve (o zaman) müşrikler de kaçacak yer kalmadığını anlarlar.
a49. İnsan hayır istemekten asla bıkmaz kötü bir olayla karşılaşınca da endişeye kapılarak bütün ümitlerini kaybeder.
a50. Andolsun ki başına bir bela geldikten sonra kendisine rahmetimizden tattırsak emin bir şekilde: “Bu zaten benim hakkımdır. Kıyametin geleceğini de sanmıyorum ama eğer (gelirse ve) ben Rabbime döndürülürsem O’nun katında benim için mutlaka daha güzeli vardır” der. Andolsun ki o inkârcılara yaptıklarını elbette göstereceğiz. Ve elbette onlara (yaptıklarının karşılığı olarak) pek ağır bir azaptan tattıracağız.
a51. Ne zaman insana nimetlerimizi bahşetsek (Bizden) yüz çevirir ve uzaklaşır; ne zaman da başına bir musibet gelse hemen dualar okumaya başlar.
Bkz. 17/83
a52. De ki: “Söyleyin bana eğer o (Kur an) Allah’tan gelmiş olup da (ki buna zerre kadar şüphe yoktur) siz de onu inkâr ediyorsanız (başınıza neler geleceğini) hiç düşünüyor musunuz? (Soruyorum size:) Haktan ayrılarak derin bir çıkmaza giren kimseden daha sapık kim olabilir?”
a53. (Varlığımızı ve mutlak birliğimizi apaçık ortaya koyan) bütün delillerimizi onlara hem dış dünyada (evrenin uçsuz bucaksız ufuklarında) hem de bizzat kendi içlerinde öz benliklerinde (tam olarak) göstereceğiz ki vahyin tartışmasız bir gerçek olduğu herkes için ortaya çıksın. Aslında Rabbinin (her an) her şeye şahit olması yetmez mi?
a54. Şunu bilin ki; gerçekten onlar Rablerine kavuşmaktan yana derin bir kuşku içindedirler. Ama yine iyi bilin ki (onların kavuşmaktan kaçıp durdukları Rableri) olan Allah her şeyi (ilim ve kudretiyle) çepeçevre kuşatmıştır.
,
a1#2. Hâ Mîm. Ayn Sîn Kâf.

a3. (Ey Resul!) Mutlak galip tam hüküm ve hikmet sahibi olan Allah sana da senden öncekilere de buyruklarını işte şöyle vahyeder.
a4. Göklerde ve yerde ne varsa hepsi O’nundur. O pek yücedir çok büyüktür.
a5.  Gökler neredeyse (müşriklerin Allah’a ortak koşmasından ya da ilahi kudretin azametinden) üzerlerinden parçalanacak gibi titreşir. Melekler de Rablerini O’na ait sıfatlarla över ve her türlü noksandan tenzih ederler. Ve O’ndan yeryüzündekiler için bağışlanma dilerler. İyi bilin ki Allah gerçekten günahları çok bağışlayandır rahmeti pek bol olandır.
a6. Allah’tan başka (varlıkları) koruyucu edinenler var ya Allah onları(n acınacak hallerini) daima gözetlemektedir. Sen onların üzerinde sorumluluklarını yüklenecek bir muhafız değilsin (sadece tebliğcisin).
a7.  (Ey Muhammed!) Şehirlerin anası (durumunda olan) Mekke’de ve onun çevresinde bulunanları uyarman ve hakkında asla şüphe olmayan toplanma gününün dehşeti hakkında bilgi vermen için sana Arapça bir Kur’an vahyettik. O gün onların bir kısmı cennette bir kısmı da alevli ateşte olacaktır.
Bkz. 11/105 20/108 78/38
a8. Eğer Allah dileseydi onları (aynı inanç ve hayat tarzı üzerinde) tek bir ümmet yapardı. Fakat O dileyeni rahmetine kavuşturur. Zalimlerin ise ne bir dostu ne de bir yardımcısı vardır.
a9. Gerçek bu iken Allah’tan başka koruyucular edinebileceklerini mi sanıyorlar? Oysa yalnızca Allah’tır gerçek dost gerçek koruyucu. Ölüleri diriltecek olan da O’dur ve O her şeye hakkıyla gücü yetendir.
a10. Görüş ayrılığına düştüğünüz her konuda hüküm tamamıyla Allah’a aittir. (De ki:) “İşte benim Rabbim olan Allah budur! Ben sadece O’na güvenir ve bütün samimiyetimle yalnız O’na yönelirim.”
a11. O gökleri ve yeri yaratandır. Size kendi (cinsi)nizden eşler hayvanlardan da (kendilerine) eşler yaratmıştır. O sizi bu düzen içerisinde üretip çoğaltıyor. O’nun benzeri olan hiçbir şey yoktur. O (her şeyi) hakkıyla işiten (her şeyi) hakkıyla görendir.
a12. Göklerin ve yerin hazinelerinin anahtarları (tasarruf yetkisi) yalnız O’nundur. O dilediğine bol rızık verir dilediğine az. Şüphe yok ki O her şeyi hakkıyla bilendir.
a13. “Dini dosdoğru ayakta tutun ve onda ayrılığa düşmeyin” diye dinden Nuh’a vasiyet ettiğini ve sana vahyettiğimizi İbrahim’e Musa’ya ve İsa’ya vasiyet ettiğimizi sizin için de (aynen) şeriat yaptık (hayat düsturu olarak öngördük). Fakat senin kendilerini çağırdığın şey (İslâm dini) Allah’a ortak koşanlara ağır geldi. Allah dileyeni buna seçer ve içten kendisine yöneleni de hidayete erdirir. Bkz. 5/48 ve “şeriat” la ilgili dipnotu ve 45/18
a14.  Onlar kendilerine hakikatin bilgisi geldikten sonra aralarındaki kıskançlık yüzünden ayrılığa düştüler. Eğer (azabın) belli bir süreye kadar (ertelenmesi ile ilgili olarak) Rabbinden bir hüküm gelmemiş olsaydı aralarında hemen hüküm verilirdi. İşte bakın öncekilerden ilahi kelamı devralanlar (şimdi) onun öğretileri hakkında şüpheye varan büyük bir tereddüt içindeler.
a15.  (Ey Resul!) İşte bundan dolayı sen insanları Allah’ın dinine davet et ve emrolunduğun gibi dosdoğru ol! Onların isteklerine uyma ve de ki: “Ben Allah kitap olarak ne indirmişse ona iman ettim. Bana aranızda (zengin–fakir Arap–acem siyah–beyaz ayırımı yapmadan) adaleti gözetmem eşit davranmam emrolundu. Allah bizim de Rabbimiz sizin de Rabbinizdir. Bizim amellerimiz bize sizin amelleriniz size aittir. Bizimle sizin aranızda tartışmanın bir yararı yoktur. Nasıl olsa Allah bir gün hepimizi bir araya toplayacak ve aramızdaki hükmünü verecektir. Nitekim dönüş sadece O’nadır.”
a16. Allah’ın çağrısına uyulduktan (dininin doğruluğu kabul edildikten) sonra Allah hakkında ileri geri konuşup tartışan (ve dinine karşı mücadele edenlere) gelince; onların itiraz ve tartışmalarının Rableri nazarında hiçbir değeri yoktur. (O’nun) gazabı onların üzerlerine çökecektir ve onları şiddetli bir azap beklemektedir.
a17. Çünkü indirdiği vahiy ile hakikati ortaya koyan ve (böylece insana doğru ile eğriyi tartacağı) bir mizan veren O’dur. Nereden bileceksin belki de kıyamet saati çok yakındır.
a18. Kıyamete inanmayanlar (alay edercesine) onun çabuk kopmasını isterler. İnananlar ise ondan ürperir ve onun bir gerçek olup mutlaka geleceğini bilirler. İyi bilin ki kıyamet günü hakkında (şüphe ederek) tartışanlar derin bir sapıklık içindedirler.
a19. Allah kullarına çok lütufkârdır dilediğini (dilediği tarz ve miktarda) rızıklandırır. O sonsuz kuvvet sahibidir her işte üstün ve mutlak galiptir.
a20. Kim ahiret kazancını elde etmek isterse onun bu alandaki yatırım (şevkini) arttırırız. Kim de dünya kazancını isterse ona da istediğinden veririz fakat (sadece dünyayı isteyenin) ahirette hiçbir payı yoktur.
Bkz. 11/15-16 17/18
a21. Yoksa onların Allah’a ortak bazı rableri var da haklarında Allah’ın izni olmayan bazı (hukuki ve) ahlaki yükümlülükleri kendileri için din adına takip etmeleri gereken bir yol olarak mı tespit etmişler? (Bundan dolayı mı diledikleri şekilde hüküm veriyorlar?) Eğer (Allah’tan insanların yeryüzünde belli bir vakte kadar kalacaklarına dair) konulmuş kesin bir hüküm olmamış olsaydı aralarında karar çoktan verilmiş ve işleri bitirilmiş olacaktı. Ama bilsinler ki; zalimleri (ahirette) can yakıcı bir azap beklemektedir.
a22. (Büyük hesap gününde) zalimlerin (dünyada) yaptıkları şeyler tepelerine inerken bu yüzden korku ile titrediklerini göreceksin. İnandıktan sonra doğru ve yararlı işler yapanları ise cennetin çiçek dolu bahçelerinde bulacaksın. Onlar Rablerinin katında diledikleri her şeye sahip olacaklar. İşte bu da (mü’minlere) pek büyük bir lütuftur.
a23. İşte bu Allah’ın inandıktan sonra doğru ve yararlı işler yapan kullarına müjdelediği şeydir. (Ey Resul!) de ki: “Ben bu tebliğ hizmetinden ötürü sizden Allah’a yaklaştıran sevgiden başka bir ücret istemiyorum.” Kim güzel bir iş yaparsa onun iyiliğini artırırız. Şüphesiz Allah çok bağışlayandır şükrün karşılığını verendir.
Bkz. 6/90 23/72 25/57 34/47 36/21 38/86
a24. Yoksa onlar “(Muhammed) kendi yalanlarını Allah’a isnat etmektedir” mi diyorlar? Eğer Allah dileseydi senin kalbini mühürlerdi. Nitekim Allah batılı silip süpürür ve Hakkı sözleriyle ortaya koyar. Gerçek şu ki O (insanların) kalplerinde olanı tümüyle bilendir.
a25. Kullarından tevbe ile kendisine yönelişlerini kabul eden kötülükleri affeden O’dur. Yaptıklarınızı bilen de yine O’dur.
a26. (Allah) İnandıktan sonra doğru ve yararlı işler yapanların dileklerine icabet eder lütfuyla onlara (hak ettiklerinden) fazlasını verir. Ama inkârcılar için ise şiddetli bir azap vardır.
a27. Allah kullarına (tümüne birden) rızkı bolca verseydi yeryüzünde mutlaka azar taşkınlık ederlerdi. Fakat O rızkı dilediği ölçüde indirir. Şüphesiz ki O kullarının bütün hallerinden haberdardır bütün yaptıklarını görendir.
a28. O (insanlar) ümitsiz (ve çaresiz) kaldığı bir anda yağmuru indiren rahmetini her tarafa yayandır. Övülmeye layık gerçek dost ve koruyucu yalnız O’dur.
a29. Gökleri ve yeri yaratması ve canlıları (yaratıp) oralarda yayması O’nun (kudretinin) delillerindendir. (Bunları yaratan Allah) dilediği zaman onları (mahşerde) toplama gücüne de sahiptir.
a30. Başınıza gelen her bir musibet kendi ellerinizin yaptığı işler yüzündendir. (O) yine de çoğunu affeder.
a31. Siz dünyada Allah’ın elinden kurtulamazsınız. (Ahirette de) sizi Allah’(ın azabın)dan koruyacak ve size yardım edecek kimse bulamazsınız.
a32. Denizde dağlar gibi yüzen gemiler O’nun varlığının delillerindendir.
a33. Eğer (Allah) dilerse (onları hareket ettiren) rüzgârı durdurur da (o gemiler denizin) üstünde durup kalırlar. Şüphesiz bunda çok sabreden çok şükreden herkes için ibretler vardır.
a34. Yahut (gemilerdekileri) işledikleri (gü-nahlar) yüzünden (fırtına ile batırıp) helak eder. (İçlerindekilerden) birçoğunu da bağışlar (kurtarır).
a35.  Ayetlerimiz hakkında tartışanlar kendileri için kaçacak bir yer olmadığını bilsinler!
a36. Size verilen herhangi bir şey dünya hayatının kısa süreli faydalanmasıdır. Allah katında olan ise daha hayırlı ve daha süreklidir. (Bu da) iman edip Rablerine güvenenler içindir.
a37. (O inananlar) büyük günahlardan ve çirkin işlerden kaçınırlar ve öfkelendikleri zaman (karşıdakinin kusurlarını) affetme (erdemini) gösterirler.
Bkz. 3/134
a38. Onlar Rablerinin çağrısına kulak verirler ve namazı ikame ederler. İşlerini istişare ile yürütürler. Kendilerine rızık olarak verdiklerimizden (karşılık beklemeden ve başa kakmadan) infak ederler (hak sahiplerini bulup haklarını teslim ederler).
Bkz. 3/159
a39. Onlar bir haksızlığa zorbalığa uğradıkları zaman birlik olup karşı koyarlar (zulme boyun eğmezler).
a40. Kötülüğün cezası yine onun gibi bir kötülüktür. Kim affeder barışırsa onun mükâfatı Allah’a aittir. Doğrusu Allah zalimleri sevmez.
a41. Her kim zulme uğradıktan sonra kendini savunup hakkını alırsa o kimse için kınama ve herhangi bir sorumluluk söz konusu olamaz.
a42. Sorumlu tutulacak olanlar (cezayı ve kınamayı hak edenler) insanlara zulmeden ve yeryüzünde haksız yere güç kullanıp saldırganlık yapan kimselerdir. İşte onlara şiddetli bir azap vardır.
Bkz. 5/33
a43. Fakat kim de sabreder ve (kendisine yapılan kötülüğü) bağışlarsa şüphesiz bu azmedilip yapılmaya değer (hayırlı) işlerdendir.
a44. Allah kimi (yaptıkları yüzünden bulunduğu) sapıklıkta bırakırsa artık onun hiçbir koruyucusu olmaz. Azapla yüz yüze geldikleri zaman zalimlerin: “Geri dönecek bir yol yok mu?” dediklerini göreceksin!
a45. Ve yine sen onları zilletten ezilip büzülmüş halde ürkek bakışlarla ateşe salınırken göreceksin! İnananlar ise (bu manzara karşısında) şöyle diyecekler: “En büyük kayba uğrayanlar hem kendilerini hem de yakınlarını kıyamet gününde hüsrana uğratanlardır.” İyi bilin ki zalimler sürüp giden devamlı bir azabın içinde olacaklardır.
a46. Onların Allah’tan başka kendilerine yardım edecek hiçbir dostları yoktur. Allah kimi (yaptıkları yüzünden bulunduğu) sapıklıkta bırakırsa artık onun için hiçbir kurtuluş yolu olmaz.
Bkz. 4/88 ve dipnot 6/39 13/33 39/23
a47. (O halde) Allah’tan gelen ve geri dönüşün mümkün olmadığı hesap günü gelmeden önce Rabbinizin çağrısına uyun! (Çünkü) o gün ne sığınacağınız bir yer bulabileceksiniz ne de (yaptıklarınızı) inkâr edebileceksiniz.
a48. Şayet onlar yüz çevirirlerse (bilesin ki) biz seni onlara bekçi göndermedik. Sana düşen sadece tebliğdir. Gerçekten biz insana katımızdan bir rahmet tattırdığımızda ona sevinir ama elleriyle yaptıkları işler yüzünden onlara bir kötülük dokunursa o zaman da insan hemen nankörleşir (inkâra düşer ya da şükürden uzaklaşır).
a49#50. Göklerin ve yerin mülkü (ve hükümranlığı) yalnız Allah’a aittir. (O) dilediğini yaratır. Dilediğine kız çocukları dilediğine erkek çocukları verir. Yahut o çocukları erkekler dişiler olmak üzere çift verir. Dilediği kimseyi de kısır yapar. Şüphesiz O (her şeyi) hakkıyla bilen (her şeye) hakkıyla gücü yetendir.

a51. Allah bir insanla ancak vahiy/ilham yoluyla yahut perde arkasından konuşur. Yahut bir elçi gönderip izniyle ona dilediğini vahyeder. Şüphesiz O yücedir hüküm ve hikmet sahibidir.
a52#53. (Ey Resul!) İşte böylece sana da kendi buyruğumuzdan bir ruh (hayat veren Kur’an’ı) vahyettik. Sen (bundan önce) kitap nedir iman nedir bilmezdin. Fakat biz onu (Kur’an’ı sizi aydınlatacak) bir nur yaptık. Kullarımızdan (iyi niyet ve eylemine göre) dilediğimizi onunla hidayete iletiriz. Ve şüphesiz ki sen dosdoğru bir yola rehberlik ediyorsun. (O yol) göklerin ve yerin sahibi olan Allah’ın yoludur. Dikkat edin bütün işler sonunda Allah’a döner (O’na havale edilir ve nihaî hükmü O verir). Bkz.7/158 ve “Ümmi” ifadesi ile ilgili dipnotu.
,
a1.  Hâ Mîm.
a2#3.  (Gerçekleri) apaçık (gösteren) Kitab’a andolsun ki aklınızı kullanarak iyice anlayasınız diye biz onu Arapça bir Kur’an yaptık.

a4. Ve O (Kur’an) katımızda bulunan bütün vahiylerin kaynağından çıkmıştır. O gerçekten yücedir hüküm ve hikmet doludur. Bkz. 56/77-80 80/11-16
a5. Siz haddi aşan kimseler oldunuz diye sizi Zikirle/Kur’an’la uyarmaktan vaz mı geçelim?
a6. Hâlbuki daha önceki toplumlara da nice peygamberler göndermiştik.
a7.  Ama onlara hiçbir peygamber gelmedi ki onunla alay etmiş olmasınlar.
a8.  (Sonunda) şimdikilerden daha kudretli (oldukları halde) onları (yaptıkları yüzünden) helak ettik ve o eski toplumlar geçmişten sadece bir iz bir hatıra oldular (ibret dolu hikâyelerle anılır oldular).
a9. Andolsun ki onlara: “Gökleri ve yeri kim yarattı?” diye sorsan: “Onları mutlak güç sahibi her şeyi bilen Allah yarattı” derler.
a10. O size yeri beşik kılan ve doğru gitmeniz için yeryüzünde yollar gösterendir.
a11. O’dur gökten gerekli bir ölçüye göre suyu indiren. İşte biz (nasıl) onunla ölü toprağa hayat veriyorsak siz de böyle (öldükten sonra) yeniden (diriltilip) çıkarılacaksınız.
a12. Ve O bütün çiftleri yaratan ve sizin için (denizlerde) gemilerden (karada) ehlî hayvanlardan binekler var eden de O’dur.
a13. Bu sayede sırtlarına/üzerlerine bin(ip yolculuk ed)esiniz ve onlardan her faydalandığınızda Rabbinizin nimetini düşünerek şöyle diyesiniz: “Bütün bunları bizim yararımıza bir yasaya bağlayan Allah’ın şanı ne yücedir. O lütfetmeseydi biz bunlardan istifade etmeye güç yetiremezdik.
a14. “Ve şüphesiz biz sonunda mutlaka Rabbimize döneceğiz.”
a15. Müşrikler tuttular (“melekler Allah’ın kızlarıdır” demek suretiyle) kullarından bir kısmını O’nun cüz’ü (parçası) saydılar. Gerçekten insan çok nankördür (şirk ve inkâr içindedir).
Bkz. 2/116 5/17 72 9/30 16/57 43/15 53/21
a16.  Yoksa O yarattıklarından kızları (kendine) edindi de erkekleri size mi ayırdı?
a17. Ama onlardan birine Rahman (olan Allah)’a layık gördüğü (kız çocuğu) müjdelenince yüzü simsiyah kesilir ve içi öfkeyle dolar.
a18. “Süsler içinde büyütülen ve düşmanla mücadelede kendisini (erkek gibi) savunamayanı mı” (Allah’a yakıştırıyorlar)?
a19. Onlar Rahman’ın kulları olan melekleri de dişi saydılar. Onların yaratılışına şahit mi oldular? (Elbette ki hayır.) Onların (bu küstahça) sözleri (amel defterlerine/hard disklerine) mutlaka yazılacak/kaydedilecek ve bunun hesabını (kesinlikle) verecekler!
a20. Bir de tutup “Eğer Rahman öyle dilemiş olsaydı biz (ilâhlarımıza) tapmazdık.” diyorlar. (Ama) onlar (Rahman’ın) böyle bir şey (istediği) hakkında bilgi sahibi değiller ki. Onlar sadece saçmalıyorlar.
Bkz. 6/148
a21.  Yoksa biz onlara daha önceden bir Kitap vermişiz de ona dayanarak mı (Allah’tan başka ilahlar ediniyor ve onlara tapıyorlar)?
a22. Hayır! Onlar sadece: “Biz atalarımızı geleneksel bir inanç üzerinde bulduk; kesinlikle biz de onların izinden giderek (onlar gibi) doğru yolda kalabiliriz” diyorlar.
a23. İşte böyle biz senden önce hiçbir memlekete/topluma bir uyarıcı göndermedik ki oranın refah içinde şımarmış seçkinleri: “Biz atalarımızı geleneksel bir inanç üzerinde bulduk. Şu hâlde bize düşen onların izinden gitmektir” demiş olmasınlar.
a24. (Her peygamber onlara:) “Ben size atalarınızı üzerinde bulduğunuz inançtan daha doğrusunu getirmiş olsam da mı yine onların yolunu tutacaksınız?” deyince dediler ki: “Doğrusu biz seninle gönderileni inkâr ediyoruz.”
a25. Bunun üzerine biz de (yaptıkları yüzünden hak ettikleri cezayı vererek) onlardan intikam aldık (haklarını teslim ettik). İşte bak o (elçileri) yalanlayanların sonu nasıl oldu?
a26#27. Hani İbrahim babasına ve kavmine şöyle demişti: “Şüphesiz ben sizin taptıklarınızdan uzağım. Ben yalnız beni yaratana kulluk ederim. Bana O doğru yolu gösterecektir.”
Bkz. 6/74 19/43

a28. (Allah Tevhid inancının ilanı olan İbrahim’in) bu sözünü (insanlar Hak dine) dönsünler diye O’ndan sonra gelen nesillere devamlı kalacak bir miras olarak bıraktı.
a29. Doğrusu ben onların da atalarının da kendilerine hak olan (Kitap) ve (onu) açıklayan bir resul gelinceye kadar istedikleri gibi yaşamalarına izin verdim:
a30. Fakat kendilerine hakikat (tüm açıklığıyla ortaya konan ayetlerle) gelince: “Bu (Kur’an sihirbazların uydurduğu) bir büyüdür (bu yüzden) biz onu tanımayız” dediler.
a31. “Bu Kur’an iki şehirden (Mekke ve Tâif’ten) bir büyük adama indirilseydi ya!” dediler.
a32. Rabbinin rahmetini onlar mı bölüştürüyorlar? Dünya hayatında onların geçimliklerini aralarında biz paylaştırdık. Birbirlerine iş gördürmeleri için kimini kimine derecelerle üstün/farklı kıldık. Rabbinin rahmeti onların biriktirdikleri şeylerden daha hayırlıdır.
a33. Eğer insanların (inkârcıların dünyadaki refahına bakıp onlar gibi yaşamak isteyerek) küfürde birleşen tek bir ümmet olması (tehlikesi) olmasaydı Rahman olan (Allah’)ı inkâr eden herkese (öyle servet verirdik ki) evlerinin tavanları ve üzerine çıkıp yükselecekleri merdivenler gümüşten olurdu.
a34#35. (İnkârcıların dünyadaki) evlerinin kapılarını ve üzerine kuruldukları koltuklarını da (gümüşten) yapardık. Ve (daha nice) çekici süsler (de verirdik). Bütün bunlar sadece dünya hayatının geçici malından ibarettir. Ahiret nimeti ise Rabbinin katında Allah’ın azabından sakınıp rahmetine sığınanlara mahsustur.

a36. Kim de Rahman’ın Zikri’ni (Kur’an’ı) görmezlikten gelirse biz onun başına bir şeytan musallat ederiz. Artık o onun ayrılmaz dostudur.
a37. Şüphesiz ki bu (şeyta)nlar onları yoldan çıkarırlar. Onlar da kendilerinin doğru yolda olduklarını sanırlar.
a38. Sonunda bize geldiğinde arkadaşı (olan şeyta)na: “Keşke benimle senin aranda doğu ile batı arası kadar uzaklık olsaydı (da bu durumlara düşmeseydim)! Ne kötü arkadaşmışsın sen!” der.
a39.  Onlara: “(Bu pişmanlık ve temenniniz) bugün size hiçbir fayda vermeyecektir. Çünkü (dünyada Hak yoldan saparak kendinize) zulmettiniz. Şimdi hepiniz azapta ortaksınız!” denir.
a40. Sağırlara sen mi duyuracaksın yahut körleri ve apaçık bir sapıklık içinde olanları sen mi doğru yola ileteceksin?
a41#42. (Ey Resul!) Biz seni onların arasından (vefat ettirip) yanımıza alsak da onlardan yine (yaptıkları kötülüklerin karşılığını vererek) intikamı alacağız. Yahut onlara vaad ettiğimiz azabı dünyada sana göstereceğiz. Çünkü onlara karşı biz her zaman güçlüyüz.

a43. Öyle ise sana vahyedilene sımsıkı sarıl! Şüphesiz sen doğru bir yol üzerindesin.
a44. Muhakkak ki bu (Kur’an) senin ve halkın/kavmin için bir öğüttür. Zamanı gelince hepiniz O’na karşı tutumunuzdan dolayı hesaba çekileceksiniz.
a45. Senden önce gönderdiğimiz resuller(in gerçek ve samimi takipçilerine) sor bakalım biz Rahman (olan Allah’)ın dışında başka tanrılara tapılmasına hiç izin vermiş miyiz?
a46. Andolsun biz Musa’yı (Allah’ın Rab oluşuna apaçık delil teşkil eden) âyetlerimizle Firavuna ve oligarşisine göndermiştik de o (onlara): “Şüphesiz ben âlemlerin Rabbinin elçisiyim” demişti.
a47. Musa onlara ayetlerimizi getirdiğinde onlar bu ayetlere gülüyorlardı.
a48. Onlara (ayrıca) her biri diğerinden daha büyük olan mucizeler gösterdik. Doğru yola dönsünler diye onları (küçüklü büyüklü farklı şekilde) azaba uğrattık.
Bkz. 7/133-136 17/101
a49. (Bunun üzerine dediler ki:) “Ey büyücü! Sana verdiği söze dayanarak bizim için Rabbine dua et. Çünkü biz artık doğru yola gireceğiz.”
a50. Fakat biz onlardan azabı kaldırınca sözlerinden döndüler.
a51. Firavun kavmine seslenerek dedi ki: “Ey kavmim! Mısır hükümdarlığı benim değil mi? Şu nehirler de benim altımdan akıyor (değil mi?) Hâlâ görmüyor musunuz?
a52. Ben şu zavallı nerede ise maksadını anlatmaktan aciz olan adamdan daha hayırlı/iyi değil miyim?
a53.  Eğer o dediği gibi ise üstüne gökten altın bilezikler atılmalı yahut beraberinde melekler gelmeli değil miydi?”
a54. İşte Firavun bu şekilde kavmini küçümsedi ve sindirdi. Onlar da ona boyun eğdiler. Çünkü onlar doğru düşünme melekelerini kaybetmiş bozguncu bir kavimdi.
a55. Böyle Bize meydan okumaya devam edince biz de onlardan (yaptıklarının cezasını vererek) intikam aldık. Sonunda onları toplu olarak (suda) boğduk.
Bkz. 2/50 10/90-92 43/55-56
a56. Onları sonradan gelecek inkârcılara geçmiş bir ibret ve örnek kıldık.
Bkz. 10/92 43/55-56
a57.  (Ey Resul!) Meryemoğlu (İsa) bir örnek olarak anlatılınca senin toplumun buna karşı (seni susturacak bir delil buldukları düşüncesiyle) hemen yaygaraya başladı.
a58. Ve dediler ki: “Bizim tanrılarımız mı daha hayırlıdır yoksa İsa mı?” Bunu sadece seninle tartışmak için ortaya attılar. Şüphesiz onlar kavgaya ve düşmanlığa pek düşkün bir topluluktur.
a59. Oysaki o (İsa) sadece kendisine nimet verdiğimiz ve İsrailoğullarına örnek kıldığımız bir kuldur.
a60.  Eğer dileseydik içinizden yeryüzünde sizin yerinize geçecek melekler yaratırdık.
a61. Şüphesiz o kıyametin (kopacağının) bir bilgisidir. Artık onun hakkında asla şüphe etmeyin ve bana uyun. Dosdoğru yol budur.
a62. Sakın şeytan sizi (Allah’a giden) yoldan çevirmesin. Çünkü o size apaçık bir düşmandır.
a63. İsa apaçık delillerle/kanılarla geldiği zaman şöyle demişti: “Ben size hikmeti getirdim ve hakkında ayrılığa düştüğünüz şeylerden bir kısmını size açıklamak için geldim. Öyle ise Allah’a karşı gelmekten sakının ve bana itaat edin!”
a64. Şüphesiz Allah benim de Rabbim sizin de Rabbinizdir. Öyleyse O’na kulluk edin! İşte dosdoğru yol budur.
a65. Sonra (Yahudi ve Hıristiyan) gruplar (İsa hakkında) aralarında ihtilafa düştüler. Acı bir günün azabı karşısında vay o zulmedenlerin haline!
a66. Onlar ancak beklenen o saatin (kıyametin) farkına varmadıkları bir halde ansızın kendilerine gelmesini bekliyorlar.
a67. O gün Allah’a karşı gelmekten sakınanlar dışında dostlar birbirine düşman olurlar.
a68#69. (O gün Allah şöyle buyurur:) “Ey ayetlerimize iman eden ve Müslüman olan kullarım! Bugün sizin için korku yoktur ve siz üzülmeyeceksiniz de.”

a70. Onlara: “Siz ve eşleriniz sevinç ve mutluluk içinde cennete giriniz” denir.
a71.  Onlar için altın tepsiler ve kadehler dolaştırılır. Canlarının istediği ve gözlerinin hoşlandığı her şey oradadır. Ve siz orada oturup kalacaksınız.
a72. Geçmişte yaptıklarınıza karşılık mirasçı kılındığınız cennet işte budur.
a73. Orada (dünyada yaptıklarınızın) meyvelerini bolca görecek (ve) onları tadacaksınız!
a74. Şüphe yok ki (Hakka karşı direnen) suçlular da cehennemde kalacaklardır.
a75. Onların azapları hafifletilmeyecek ve onlar orada derin bir ümitsizliğe kapılacaklardır.
a76. Onlara biz zulmetmedik onlar (inkâr etmek ve Allah’ın dinini alaya almak yoluyla cehennemi hak ederek) kendilerine zulmettiler.
a77. Onlar (cehennem bekçisine): “Ey Malik (melek)! Rabbin artık bizi öldürsün” diye seslenecekler. Malik de: “Siz böylece kalacaksınız (ölmeyeceksiniz)” diyecek.
a78. Bunun üzerine (Allah tarafından onlara şöyle seslenilecek:) “Biz size hakkı getirmiştik. Fakat çoğunuz haktan hoşlanmamıştınız.”
a79. (Ey Resul!) Yoksa (Hakikatin) ne olması gerektiğine o (hakikati inkâr ede)nler mi karar verecek? Hayır (hem hakikati belirlemeye ve hem de onları cezalandırmaya) kararı verecek olan Biziz.
a80. Yoksa onların sırlarını ve gizli konuşmalarını duymadığımızı mı sanıyorlar? Hayır öyle değil yanlarındaki elçilerimiz (melekler her şeyi) yazıyor.
a81. De ki: “Eğer Rahman’ın bir çocuğu olsaydı ona kulluk edenlerin ilki ben olurdum.” Bkz. 39/4
a82. Göklerin ve yerin Rabbi kudret ve egemenlik tahtının Rabbi de olan Allah onların isnat ettikleri her türlü vasıftan uzaktır.
a83. Bırak onları! Kendilerine vaadedilen (azap) günlerine kavuşuncaya kadar dalsın oynayıp oyalansınlar!
a84. (O zaman anlayacaklar ki) gökte de ilâh olan O’dur yerde de ilâh olan O’dur. O hüküm ve hikmet sahibidir (her şeyi) hakkıyla bilendir.
a85.  Göklerin yerin ve her ikisi arasındakilerin hükümranlığı kendisine ait olan Allah’ın şanı yücedir. Kıyamet saatinin bilgisi sadece O’na aittir. Siz yalnız O’na döndürüleceksiniz (ve hesabınızı da O’na vereceksiniz).
a86. Allah’tan başka yalvardıklarının (onlara) şefaat/yardım etmeye güçleri yetmez. Ancak bilerek Hakkın şahitleri olan (melekler Allah’ın razı olduğu kuluna şefaat/yardım) eder. Bkz. Bkz.2/123 255 6/51 70 10/3 20/109 34/23 ve dipnotu 53/26 78/38
a87.  O müşriklere kendilerini kimin yarattığını sorsan hiç kuşkusuz “Allah” diyeceklerdir. O halde nasıl oluyor da Haktan saptırılıyor ve batılın peşinden koşturuluyorlar?
a88#89. Allah (Elçisinin:) “Ya Rabbi! Bunlar inanmayan bir kavimdir” sözüne (şöyle karşılık verir): “(Ey Resul!) Sen onlara aldırma (yaptıklarını görmezden söylediklerini duymazdan gel) ve kendilerine selamet dileyerek yoluna devam et! Çünkü onlar zamanı geldiğinde (hakikati) anlayacaklardır.”

,
a1. Hâ Mîm.
a2#3. (Hükümleri) apaçık olan Kitab’a andolsun ki biz onu (Kur’an’ı) mübarek bir gecede indir(meye başla)dık. Başından beri (insanları) vahiyle uyaran zaten Biziz.

a4. O gecede (Kur’an’ın inmeye başlamasıyla) hikmetli ve önemli her iş batıldan ayrılmıştır.
a5. Katımızdan konulan bir yasa gereği hiç kuşkusuz Biz resuller göndermekteyiz.
a6. Bunu Rabbinden insanlara bir rahmet olarak yapmaktayız. Şüphesiz O (her şeyi) hakkıyla işiten (he şeyi) hakkıyla bilendir.
a7. Eğer kesin olarak inanıyorsanız (bilin ki Allah) göklerin yerin ve ikisi arasında bulunanların Rabbidir.
a8.  O’ndan başka hiçbir ilah yoktur diriltir ve öldürür. (O) sizin de Rabbinizdir geçmiş atalarınızın da Rabbidir.
a9.   Ama onlar (ahireti umursamadan) şüphe içinde eğlenip duruyorlar.
a10.  Öyleyse sen gökyüzünde (son saatin yaklaştığını) haber veren bir duman tabakasının belireceği günü bekle!
a11.  Öyle ki; insanları kuşatıp saran o (duman tabakası) inletici bir azaptır.
a12. İnsanlar: “Rabbimiz! Bu azabı bizden kaldır çünkü biz artık inanıyoruz” diyecekler.
a13#14. Artık onlar nasıl düşünüp öğüt alacaklar? Öğüt alma zamanı geçti. Oysa kendilerine gerçeği açıklayan peygamber de gelmişti. Fakat ondan yüz çevirmişler ve: “Bu (kendisine birtakım şeyler) öğretilmiş delinin biridir!” demişlerdi.

a15. Şimdi Biz az bir süre için (bu) azabı (sizden) kaldıracak olsak siz hemen eski halinize dönersiniz.
a16.  (Bütün suçluları) şiddetli bir hamle ile (cezalandırmak için) yakalayacağımız gün (onlardan da yaptıklarının cezası olarak) intikam alacağız!
a17. Andolsun onlardan önce Firavun kavmini sınamıştık. Onlara değerli bir resul (Musa) gelmişti.
a18.  O resul onlara şöyle demişti: “Allah’ın kullarını (esaretiniz altındaki İsrailoğullarını) bana verin. Çünkü ben size gönderilmiş güvenilir bir resulüm!”
a19.  “Allah’a karşı büyüklük taslamayın! Zira ben size apaçık bir delil/kanıt getiriyorum.”
a20. “Şüphesiz ki ben beni taşlayarak öldürmenizden benim de Rabbim sizin de Rabbiniz olan Allah’a sığındım.”
a21.  “Bana inanmıyorsanız da benden uzak durun!”
a22. (Firavun ve oligarşisi Musa’nın talebini reddedince Musa:) “Bunlar (gerçekten) günaha batmış bir toplumdur!” diye Rabbine seslendi.
a23. (Allah şöyle buyurdu:) “O halde kullarımı (İsrailoğullarını) geceleyin yola çıkar çünkü siz (Firavun ve ordusu tarafından) takip edileceksiniz.” Bkz. 20/77 26/52
a24. “Denizi yarıp (ashabını geçirdikten sonra) onu olduğu gibi açık bırak. Çünkü onlar boğulmayı hak etmiş bir ordudur.”
a25#26#27. Onlar (boğulunca) geride neler bıraktılar neler! Nice bahçeler pınarlar çiftlikler güzel konaklar! Zevk ve sefasını sürdükleri nice nimetler!

a28. İşte böyle! Onlara başka bir toplumu mirasçı kıldık. Bkz. 26/57-57
a29. (Onların bu acıklı haline) gökyüzü ve yeryüzü (üzülüp) ağlamadı ve kendilerine mühlet de verilmedi (ve onlar kendi inat ve ihtiraslarıyla beraber boğulup gittiler).
a30. Andolsun ki biz İsrailoğullarını o alçaltıcı azaptan Firavundan kurtardık. Çünkü o haddi aşan büyüklük taslayan bir zorba idi.
a31. Andolsun ki biz İsrailoğullarını o alçaltıcı azaptan Firavundan kurtardık. Çünkü o haddi aşan büyüklük taslayan bir zorba idi.
a32. Musa’ya bağlı olan (İsrailoğullarını gönderdiğimiz vahiy ile) o devirdeki diğer bütün insanlara üstün kıldık. Bkz. 2/40 47 122 45/16 ve dipnotu
a33. Biz onlara (denizin yarılması bulutların gölge yapması kudret helvası ve bıldırcın gibi) her biri aşikâr bir imtihan vesilesi olan nice ayetler verdik.
a34#35#36. (Mekkeli müşrikler diyorlar ki:) “Bu (önümüzde bulunan ölüm) bizim ilk (ve tek) ölümümüzdür. Biz diriltilecek de değiliz. Eğer doğru söyleyenler iseniz atalarımızı getirin (de görelim)!”

a37. Onlar mı daha güçlü kuvvetli yoksa Tübba’ halkı ve onlardan önceki toplumlar mı? Suç işledikleri için biz onların hepsini helak ettik.
a38. (Ey insanlar bilin ki) Biz gökleri yeri ve bunlar arasında bulunanları eğlence olsun diye yaratmadık. Bkz. 21/16 38/27
a39. Biz onları ancak yüce bir amacı gerçekleştirmek için yarattık. Ama onların çoğu bunu bilmezler.
a40. Şüphesiz bütün hesapların görüleceği o karar günü hepsinin buluşacağı gündür.
a41. O gün ne bir dostun diğer bir dosta yararı dokunacak ne de kendilerine yardım ulaşacak. (Herkes dünyada yaşadığının karşılığını alacak).
a42.  Yalnız Allah’ın rahmet ettiği kimseler bunların dışındadır. Şüphesiz O mutlak güç sahibidir çok merhamet edendir.
a43-44. Şüphe yok ki zakkum ağacı suçluların yemeğidir.
Bkz. 17/60 ve dipnotu.

a45#46. Erimiş maden gibidir o. Kaynar suyun fokurdadığı gibi karınlarında fokurdar.

a47. (Allah görevli meleklere şöyle der:) “Tutun onu cehennemin ortasına atın!”
a48. “Sonra da azap olarak başından kaynar su dökün.”
a49. (Deyin ki:) “Tat bakalım! Hani sen güçlüydün şerefliydin!
a50. İşte bu; doğrusu şüphelenip durduğunuz şeydir.”
a51.  Allah’ın emirlerine uygun olarak yaşayanlar kendilerini emniyet içinde bulacaklar.
a52#53. Bahçelerde ve çeşme başlarında ince ipekten ve parlak atlastan elbiseler giyinerek karşılıklı oturacaklardır.

a54. İşte böyle. Biz onları keskin bakışlı/ceylan gözlü eşlerle/arkadaşlarla bir araya getireceğiz. Bkz. 52/20 55/72 56/22
a55. Orada güven içinde (dünyada işledikleri fiillerinin) bütün meyvelerini (meşru şekilde) isteyip tadacaklar.
a56.  Ve orada (dünyadan ayrılırken tattıkları) ilk ölümden sonra (başka) bir ölüm de tatmayacaklar. Ayrıca Allah onları yakıcı ateşin azabından da koruyacak.
a57. (Bu nimetler kendilerine) Rabbinden bir lütuf olarak (verilmiştir). Asıl büyük kazanç ve kurtuluş işte budur.
a58. (Ey Resul!) Biz o (Kur’an’)ı (aklını işleterek anlamaya çalışanlar için) senin dilinle kolaylaştırdık ki düşünüp öğüt alsınlar.
a59. (Hala akıllarını kullanmazlarsa) artık sen (onların başına gelecekleri) bekle! Unutma ki onlar da (senin anlatılanlarının ne zaman boşa çıkacağını) beklemektedirler.
,
a1. Hâ Mîm. Bkz. 2/1 dipnotu.
a2. Bu Kitab’ın indirilişi kudret ve hikmet sahibi olan Allah tarafındandır.
a3. Şüphesiz göklerde ve yerde inanan(mak isteyen)ler için (Allah’ın birliğine ve kudretine dair) nice deliller vardır.
a4. Sizin yaratılmanızda ve canlıların yeryüzünde yayılmasında kesin olarak inanacak kimseler için (ibret dolu) deliller vardır.
a5. Gece ve gündüzün birbiri ardına gelmesinde (dünyanın kendi ekseni etrafında dönmesinde) Allah’ın gökten rızık (sebebi olarak yağmuru) indirip onunla ölümünden sonra yeryüzünü diriltmesinde ve rüzgârı (değişik yönlerden aşılayıcı olarak) estirmesinde aklını işleten kimseler için nice deliller vardır.
a6. İşte bunlar Allah’ın ayetleridir. Onları sana gerçek olarak okuyoruz. Artık onlar Allah’a ve O’nun ayetlerine inanmadıktan sonra daha hangi söze inanacaklar?
a7.  Kendini aldatarak günaha gömülenlerin vay haline!
a8. Allah’ın ayetlerinin kendisine okunduğunu işitir de sonra büyüklük taslayarak sanki onları hiç işitmemiş gibi inkârda direnir. Onu acı bir azapla müjdele!
a9. (Onlar) ayetlerimizden bir şeyler öğrendiklerinde hemen onu hafife alıp alay konusu yaparlar. İşte böyleleri için alçaltıcı azap vardır.
a10.  (Yaptıklarından dolayı) cehennem onların peşindedir. Kazandıkları şeyler de Allah’tan başka edindikleri dostlar da onlara hiçbir fayda vermez. Onlar için büyük bir azap vardır.
a11. İşte bu (Kur’an) bir hidayettir. Rablerinin ayetlerini inkâr edenlere ise elem dolu çok acı bir azap vardır.
a12. Allah O’dur ki hem gemiler yüzüp gitsin hem de (siz) lütfundan istekte bulunasınız ve şükredesiniz diye denizi istifadenize sunmuştur.
a13. O göklerde ve yerde olan her şeyi kendinden (bir lütuf olarak) emrinize vermiştir. Bunda düşünen bir toplum için (alınması gereken önemli) ibretler vardır.
a14.  (Ey Resul!) İnananlara söyle: Allah’ın (inkârcıları cezalandırması için kendilerine göstereceği) günlerin gelip çatacağını beklemeyenlerin sözlerine ve davranışlarına aldırış etmesinler ve onların kusurlarını bağışlasınlar. Çünkü Allah hangi topluluk ne kazanmış ise muhakkak karşılığını verecektir.
a15. Her kim doğru ve güzel bir iş yaparsa kendi iyiliği için yapmış olur kim de kötülük işlerse kendi aleyhine işlemiş olur. Ve sonunda hepiniz Rabbinize döndürüleceksiniz.
a16. Andolsun Biz İsrailoğullarına kitap hükümranlık (kendi kendilerini yönetme gücü) ve nebilik verdik. Onları güzel ve temiz yiyeceklerle rızıklandırdık ve onları (İslam’la şereflendirerek dönemlerinin) bütün diğer topluluklarına üstün kıldık.
Bkz.2/40 47 122 44/32
a17.  Yine onlara din ve dünya işleriyle ilgili apaçık deliller verdik. Fakat onlar kendilerine ilim geldikten sonra aralarındaki azgınlık ve kıskançlık yüzünden (tekrar) ayrılığa düştüler. Şüphesiz Rabbin ayrılığa düştükleri konularda kıyamet günü aralarında hükmünü verecektir.
a18. Sonra (Ey Muhammed!) Sana da insanların uyacakları bir hayat sistemi (şeriat) verdik. O halde bu (yolu) izle ve (hakikati) bilmeyenlerin boş arzu ve heveslerine uyma!
Bkz. 3/19 ve dipnotu. 5/48 ve “şeriat” la ilgili dipnotu 42/13
a19. Allah’tan gelecek herhangi bir cezayı önleme hususunda onlar sana hiçbir fayda sağlayamazlar. Zalimler sadece birbirlerinin dostları ve koruyucularıdır. Allah da kendisine karşı sorumluluk bilinciyle yaşayanların dostudur.
a20. Bu (Kur’an) insanlara (kurtuluş yollarını gösteren ve kalp gözlerini açan) kanıtlar sunmaktadır; gönülden inananlar için de bir doğru yol rehberi ve bir rahmettir.
a21. Yoksa o kötülükleri işleyenler inandıktan sonra güzel ve faydalı işler gerçekleştirenlere yaptığımız muameleyi kendilerine de göstereceğimizi hayatlarında ve ölümlerinde onları bir tutacağımızı mı sanıyorlar? (Böyle sanmakla) ne kötü bir yargıda bulunuyorlar!
Bkz. 38/28 59/20
a22. Allah gökleri ve yeri hak ve hikmete uygun olarak yaratmıştır. Ve (bu hakikatin devamı olarak ahiret âlemi de gelecek ki) herkes dünyada ne kazanmışsa karşılığını görsün. (Ayrıca bilinmelidir ki;) orada kimseye (en küçük bir) haksızlık da yapılmayacaktır.
a23. (Ey Resul!) Kendi arzu ve isteklerini tanrı edinen bilgisi olduğu halde (yaptıkları yüzünden) Allah’ın şaşırttığı kulağını ve kalbini mühürlediği gözünü perdelediği kimseyi gördün mü? Allah(ın onu terk etmesin)den sonra kim ona doğru yolu gösterebilir? O halde hiç düşünüp ders almaz mısınız?
a24. Ve dediler ki: “Dünya hayatımızdan başka bir hayat yoktur. Birilerimiz ölür birilerimiz doğar (hayat böylece devam eder gider). Bizi ancak zaman yok eder (öldükten sonra da dirilmeyiz).” Oysa bu konuda onların hiçbir bilgisi yoktur. Onlar sadece delilsiz varsayımda bulunuyorlar.
Bkz. 6/29
a25. Onlara ayetlerimiz açıkça okunduğu zaman onların delilleri/iddiaları ancak: “Doğru söyleyenler iseniz (ölmüş) atalarımızı geri getirin” demek olur.
a26. De ki: “Size hayat veren ve sonra sizi öldüren Allah’tır. Sonunda kendisinde hiçbir kuşku olmayan kıyamet günü O sizi bir araya getirecektir. Fakat insanların çoğu bunu bilme(k isteme)zler.”
a27. Göklerin ve yerin hükümranlığı Allah’ındır. Kıyamet kopacağı gün işte o gün (hayatlarında anlayamadıkları) gerçekleri geçersiz kılmaya çalışanlar hüsrana uğrayacaklardır.
a28. O gün bütün ümmetleri/insanları bir araya toplanmış ve diz çökmüş vaziyette görürsün. Herkes kendi hesabıyla yüzleşmeye çağrılır. (Onlara:) “Daha önce ne yaptıysanız bugün sadece onun karşılığını alacaksınız” (denir).
Bkz. 18/49
a29. İşte bunlar Bizdeki kayıtlar; sizinle ilgili her şeyi bütün gerçekliğiyle anlatır. Çünkü dünyada iken yaptığınız her şeyin bir kopyasını alıyorduk.”
Bkz. 17/14 18/49
a30. İnandıktan sonra faydalı ve güzel işler yapanları Rableri rahmetinin kapsamına alır. İşte apaçık kurtuluş budur!
a31. İnkâr edenlere şöyle denir: “Ayetlerim size okunmuştu da sizler büyüklük taslamış ve günahkâr bir toplum olmuştunuz değil mi?”
a32. “Gerçekten Allah’ın vaadi haktır. Kıyamet günü şüphe götürmez bir gerçektir” denildiği zaman siz demiştiniz ki: “Kıyametin ne olduğunu bilmiyoruz. Ancak birtakım tahminlerde bulunuyoruz. Onun hakkında kesin bir bilgi elde etmiş değiliz.”
a33. Derken yaptıkları bütün kötü işler karşılarına çıkmış ve alay edegeldikleri (Cehennem gerçeği) her taraftan kendilerini kuşatmıştır.
a34.  (Onlara) şöyle denir: “Bugüne kavuşacağınızı nasıl unuttuysanız biz de bugün sizi (cennet nimetlerine kavuşturmayı) unutuyoruz. (Biliniz ki) varacağınız yer ateştir. Ve (sizi ateşten koruyacak) yardımcılarınız da olmayacaktır.” Bkz. 32/14 ve dipnotu.
a35. “Bunun sebebi sizin Allah’ın ayetlerini alaya almanız ve dünya hayatının sizi aldatmasıdır.” Artık o gün ne ateşten çıkarılacaklar ne de Allah’ı hoşnut etmeleri (için dünyaya geri dönmeleri) kabul edilecek.
a36. Bütün övgüler göklerin Rabbi yerin Rabbi ve âlemlerin Rabbi olan Allah’a aittir.
a37. Göklerde ve yerde azamet/büyüklük yalnız O’na mahsustur. Ve O mutlak galiptir tam hüküm ve hikmet sahibidir.
,
a1. Hâ Mîm.
a2. Bu Kitab’ın indirilişi kudret ve hikmet sahibi olan Allah tarafındandır.
a3. Biz gökleri yeri ve ikisi arasında bulunanları hak ve hikmete uygun olarak ve belirli bir süre için yarattık. İnkârcılar ise uyarıldıkları şeylerden yüz çevirmektedir.
a4. (Ey Muhammed!) De ki: “Allah’tan başka yalvardıklarınızı gördünüz mü? Gösterin bana onlar yeryüzünde neyi yaratmışlar? Yoksa onlar göklerin yaradılışında (Allah’a yardım ettikleri için O’nunla) bir ortaklıkları mı var? Eğer siz doğru söyleyen kimseler iseniz bana (Allah’tan başka varlıklara da tapmanızı haklı gösteren) bundan önce indirilmiş bir kitap veya ilimden bir eser getirin (göreyim).”
a5. Allah’tan başka kıyamet gününe kadar (çağrıldığında) kendilerine cevap veremeyecek (aciz) kimselere/şeylere yalvarandan/kulluk edenden/tapandan daha sapık kim olabilir? Oysa o tapınanlar bunların yalvardıklarından habersizdirler.
a6. Bütün insanlar (yargılanmak üzere kıyamet günü) toplandığında (Allah’ın dışında) tapındıkları varlıklar kendilerine düşman olacaklar ve onların kendilerine tapındıklarını da ısrarla reddedecekler.
a7.   Ama ayetlerimiz onlara bütün açıklığıyla okunduğu zaman inkâr edenler kendilerine gelen gerçek için: “Bu apaçık bir büyüdür” derler.
a8. Yoksa: “Onu kendisi uydurdu” mu diyorlar? De ki: “Eğer ben onu uydurmuşsam Allah’tan (bana) gelecek olan (ceza)ya karşı siz benim için hiçbir şey yapamazsınız. O sizin hakkında yaygara kopardığınız şeyi daha iyi bilir. Benimle sizin aranızda şahit olarak O yeter! O çok bağışlayandır çok merhamet edendir.”
a9. De ki: “Ben (Allah’ın) resullerinin ilki değilim ve (onlar gibi) ben de bana da size de ne olacağını bilemem sadece bana vahyolunana uyarım. Çünkü ben sadece açık bir uyarıcıyım.”
a10. De ki: “Eğer bu (Kur’an) gerçekten Allah’tan (gelen bir vahiy) ise (ki öyledir) buna rağmen onun gerçekliğini inkâr ediyorsanız (halinizin ne olacağını) hiç düşündünüz mü? Hatta İsrailoğullarından bir şahit kendisi gibi birisi(nin ortaya çıkması)na şahitlik etmişken; siz de (o kişiye iman etmeyerek) büyüklük taslamışsanız (o zaman zalimlerden olmaz mısınız)? Şüphesiz Allah zalim olan bir kavmi hidayete erdirmez.”
a11. İnkâr edenler inananlara şöyle dedi: “Eğer o (Kur’an) iyi bir şey olsaydı (şu ayak takımı sefil insanlar) onu kabulde bizi geçemezlerdi.” Bu söylemle amaçlarına ulaşamayınca da ister istemez şöyle diyecekler: “Bu eski bir masaldır.”
a12. Oysa ondan önce de bir rehber ve rahmet olarak Musa’nın Kitab’ı (Tevrat) vardı. Bu (Kur’an) da zulmedenleri uyarmak ve güzel davrananlara müjde olmak üzere kendinden öncekileri doğrulayan Arap diliyle indirilmiş bir Kitap’tır.
a13. “Şüphesiz Rabbimiz Allah’tır” deyip sonra da (inançlarında ve işlerinde) sağlam duranlara hiçbir korku yoktur onlar mahzun da olmayacaklardır.
a14. İşte onlar cennet halkıdır yaptıklarına karşılık olmak üzere hep orada kalacaklardır.
a15. Biz insana anne ve babasına iyilik etmesini tavsiye ettik. Annesi onu (karnında) güçlükle taşıdı ve zahmetle doğurdu. Onun anne karnında taşınması ile sütten kesilme süresi otuz aydır. Nihayet insan olgunluk çağına ulaşıp kırk yaşına geldiğinde der ki: “Ey Rabbim! Bana ve anne babama ihsan ettiğin nimetlerine şükretmemi ve senin hoşnut olacağın faydalı işler işlememi nasip et! Benim neslimden gelenlere de iyilik bağışla! Doğrusu ben tevbe edip sana yöneldim. Ve ben gerçekten sana teslim olanlardanım.”
a16. İşte bunlar cennet halkı arasında o kimselerdir ki yaptıklarının en güzelini kabul ederiz işledikleri hataları görmezlikten geliriz. Bu onlara verilmiş olan şaşmaz vaattir.
a17.  Fakat (öyle insan da vardır ki) kendisine (âhirete) inanmayı her tavsiye ettiklerinde anne babasına: “Öf bıktım sizden! Benden önce (bu kadar çok) insan gelip geçmişken (öldükten sonra) tekrar diriltileceğimizi mi söylüyorsunuz?” diye çıkışır. Onlar ise Allah’ın yardımı için dua eder ve: “Yazık ediyorsun kendine! Gel iman et şüphesiz Allah’ın vaadi gerçektir” derler. O ise yine de: “Bu ahiret inancı eskilerin masallarından başka bir şey değildir” diye diretirler.
a18. İşte onlar da kendilerinden önce görünen ve görünmeyen iradeli varlıklardan gelmiş geçmiş topluluklar içinde haklarında azap hükmü kesinleşmiş olanlardır. Çünkü onlar hüsrana uğramış kimselerdir.
a19. Herkesin yaptıklarına göre dereceleri vardır. Amellerinin karşılığı (bu derecelere göre) eksiksiz olarak kendilerine verilecektir ve onlara asla haksızlık edilmeyecektir.
Bkz. 6/132 ve dipnotu.
a20. Ateşe sunulacakları gün inkârcılara (şöyle denir:) “Siz dünya hayatınızda bütün güzel şeylerinizi harcadınız (ahireti hiç düşünmeden) onlarla sefa sürdünüz. Yeryüzünde büyüklük tasladınız haklı olan her şeye karşı mücadele ettiniz. Şimdi de yaptığınız bütün sapkınlıkların karşılığı olarak aşağılanma cezası ile cezalandırılacaksınız!”
a21.  Kendisinden önce ve sonra uyarıcıların gelip geçtiği Âd kavminin kardeşini (Hûd’u) hatırla! Hani Ahkâf bölgesindeki kavmini: “Allah’tan başkasına kulluk etmeyin çünkü ben sizin adınıza büyük bir günün azabından korkuyorum” diye uyarmıştı.
a22. Onlar ise: “Sen bizi ilâhlarımızdan alıkoymak için mi geldin? İddianda tutarlı olduğunu söylüyorsan bizi tehdit ettiğin şeyi (azabı) başımıza getir” dediler.
a23. Hûd dedi ki: “(Bu azabın ne zaman geleceği) bilgisi ancak Allah katındadır. Ben size benimle gönderileni tebliğ ediyorum. Fakat ben sizi cahillik eden bir toplum olarak görüyorum.”
a24. Nihayet (onlar) azabın ufukta geniş bir bulut halinde vadilerine doğru geldiğini görünce: “Bu bize yağmur yağdıracak bir buluttur” dediler. (Hûd ise:) “Hayır o sizin acele gelmesini istediğiniz şeydir. İçinde acı dolu azap bulunan bir rüzgârdır (kum fırtınasıdır).” (dedi)
a25. “O (kum fırtınası) Rabbimin emriyle (oradaki) her şeyi yerle bir eder” (dedi). Derken (gelen kum fırtınasıyla) onlar öylesine çarçabuk silinip gittiler ki geride (kumlar altında kalan) evlerinden başka bir şey kalmadı. İşte Biz kötülüğe saplanmış olan bir toplumu böyle cezalandırırız.
a26. Yemin olsun ki biz onlara size vermediğimiz imkân ve kuvveti vermiştik; kulaklar gözler ve gönüller lütfetmiştik. Fakat ne kulakları ne gözleri ne de gönülleri kendilerine hiçbir fayda sağlamamıştı. Çünkü onlar bile bile Allah’ın ayetlerini inkâr etmişlerdi. Neticede alaya aldıkları o azap kendilerini her taraftan kuşatıvermişti.
a27. Andolsun ki biz (halkı kötülük üreten) çevrenizdeki kentleri de yok ettik. Ama (onları yok etmeden önce) belki dönerler diye (gerçeği apaçık gösteren) ayetlerimizi farklı üsluplarla farklı şekillerde çok boyutlu olarak (onlara) açıkladık.
a28. Allah’la beraber O’na yakınlık sağlamaları için edindikleri ilâhlar kendilerine yardım etseydi ya! Yardımlarına gelmek şöyle dursun onları yüzüstü bırakıp ortalıktan kayboldular. Bu onların kendi uydurdukları şeylerle kendilerini kandırmalarının sonucuydu.
a29. Hani biz cinlerden bir grubu Kur’an’ı dinleyebilsinler diye sana doğru yöneltmiştik ve onun mesajlarını fark eder etmez de (birbirlerine): “Susun (dinleyin)!” demişler ve (okuma) bittiğinde (aldıkları mesajlarla) kendi toplumlarına uyarıcı olarak dönmüşlerdi.
a30. Onlar şöyle demişti: “Ey kavmimiz! Şüphesiz biz Musa’dan sonra indirilen kendinden önceki ilahi kitapları doğrulayan gerçeğe ve doğru yola çağıran bir kitap dinledik.”
a31. “Ey kavmimiz! Allah’ın davetine uyun ona iman edin ki (Allah) günahlarınızı bağışlasın ve sizi elem dolu bir azaptan kurtarsın!”
a32. Her kim Allah’ın çağrısına uymazsa bilsin ki yeryüzünde (Allah’ı) aciz bırakacak değildir. Kendisinin O’ndan başka dostları da olmayacaktır. Onlar (Allah’ı dışlayarak başkalarını dost edinenler) apaçık bir sapıklık içindedirler.
a33. Onlar gökleri ve yeri yaratan ve onları yaratmakla yorulmayan Allah’ın ölüye yeniden hayat verme gücüne sahip olduğunu da anlamazlar mı? Evet O kesinlikle dilediği her şeyi yapma gücüne sahiptir!
Bkz. 17/99 36/81 40/57
a34. İnkârcılar ateşin karşısına getirileceği ve kendilerine: “Bu gerçek değil mi?” diye sorulacağı gün: “Rabbimize andolsun ki öyledir!” diye cevap verecekler. (Bunun üzerine) Allah: “Öyleyse hakikati inkâr etmenizin karşılığı olan bu azabı tadın (bakalım)!” buyuracak.
a35. O halde kalpleri azim ve kararlılıkla dolu olan azim sahibi resullerin sabrettiği gibi sen de sabret. Onlar hakkında acele etme! Onlar vaad edildikleri azabı gördükleri gün sanki (dünyada) gündüzün sadece bir saati kadar kaldıklarını sanacaklar. Bu bir duyurudur! “Hiç yoldan çıkan fâsıklar topluluğundan başkası helak edilir mi (elbette ki edilmez)!”
,
a1. İnkâr edenler ve Allah yolundan (insanları) alıkoyanlar var ya; işte Allah onların bütün (güzel ve iyi) işlerini (hesap gününde) değersiz kılacaktır. Bkz. 4/167
a2. İnandıktan sonra doğru ve yararlı işler yapan ve Rableri tarafından Muhammed’e indirilen hakikate inananların (Allah geçmişte işledikleri) kötü eylemlerini silecek ve kalplerini pekiştirip durumlarını düzeltecektir.
a3. İşte bu inkâr edenlerin sahte ve yalanın arkasından gitmelerinden inananların da Rablerinden gelen gerçeğe uymalarından dolayıdır. İşte Allah onların örnek teşkil edecek durumlarını insanlara böyle anlatır.
a4. (Savaşta) inkâr edenlerle karşılaştığınız zaman hemen (onlar sizi öldürmeden siz onların) boyunlarını vurun. Onlara üstün geldiğiniz zaman yakaladıklarınızı sıkı bağlayın. Savaş bitince de onları ya karşılıksız olarak ya da fidye ile salıverin. Allah’ın emri budur. Eğer Allah dileseydi (yaptıkları kötülüklere karşılık) onlardan başka türlü de intikam alır (onları cezalandırır)dı. Fakat böyle olması (küfre karşı mücadelenizle) sizi birbirinizle denemek içindir. Allah yolunda öldürülen (şehit)lere gelince Allah onların amellerini asla boşa çıkarmayacaktır. Bkz. 2/191 4/91 9/5
a5#6. (Allah) o cihad edenleri hidayete erdirecek durumlarını düzeltip ıslah edecek ve onları kendilerine (önceden) tanıttığı cennete koyacaktır.

a7. Siz ey inananlar! Eğer Allah’a (O’nun dininin yayılmasına) yardım ederseniz (O da) size yardım eder ve ayaklarınızı sağlam bastırır.
a8. İnkâr edenlere gelince onların hakkı yıkımdır. (Allah) onların yaptıklarını boşa çıkaracaktır.
a9. Bunun sebebi (kendilerini yaratan ve ona göre kanunlar koyan) Allah’ın indirdiğini beğenmemeleridir. (Allah da) onların amellerini heba edecektir.
a10. Onlar yeryüzünde dolaşıp kendilerinden öncekilerin sonlarının nasıl olduğuna bakmazlar mı? Allah onları (yaptıkları yüzünden) yere geçirmiştir. (Ne zaman olursa olsun) Hakikati inkâr edenleri buna benzer (bir akıbet) beklemektedir.
a11. Bu böyledir. Allah (iyi niyet ve gayretlerinden dolayı) inananların yardımcısı ve koruyucusudur. İnkârcıların ise hiçbir yardımcısı ve koruyucusu yoktur.
a12. Doğrusu Allah inandıktan sonra iyi işler yapanları altlarından ırmaklar akan cennetlere koyar inkârcılar ise dünya hayatında zevklenir (herhangi bir sorumluluk almadan) hayvanlar gibi yiyip içerler. (Ahirette ise) onların kalacağı yer ateş olacaktır.
a13. (Ey Muhammed!) Seni (yurdundan) kovan bu toplumdan daha güçlü nice toplumları (yaptıkları yüzünden) yok ettik de onlara bir yardım eden de çıkmadı (çıkamazdı zaten)!
a14. Rabbinden (aldığı) açık bir kanıta (Kur’an’a) göre davranan kimse kötü eylemleri kendisine güzel gösterilen ve yalnızca kendi keyfine göre hareket eden kimse gibi olur mu?
a15. Allah’a karşı sorumluluk bilinciyle yaşayan ve O’na karşı gelmekten sakınanlara söz verilen cennetin durumu şöyledir: Orada bozulmayan su ırmakları tadı değişmeyen süt ırmakları içenlere zevk veren (ama sarhoşluk vermeyen şarap) meyve suyu ırmakları ve süzme bal ırmakları vardır. Orada onlar için meyvelerin her çeşidi vardır. Rablerinden de bağışlanma vardır. Bu cennetliklerin durumu ile sürekli ateşte olup da içirildiği kaynar su ile bağırsakları parçalanan kimse bir olur mu?
a16. (Ey Muhammed!) O (müşrik)lerden seni dinlemeye gelenler de var. Sonra senin yanından çıktıkları zaman (ashaptan) kendilerine ilim verilen kimselere alay yoluyla: “O demin ne söyledi?” diye sorarlar. İşte onlar kalplerini (kötü niyetlerinden dolayı) Allah’ın mühürlediği kendi heva ve heveslerine uyan kimselerdir.
a17.  Doğru yola ulaşmak isteyenlere gelince Allah onların doğru yolda kalma arzu ve yeteneklerini çoğaltır ve Allah’a karşı sorumluluk bilinçlerinin derinleşmesini sağlar.
a18. O (inkârlarında ısrar eden)ler kıyamet gününün ansızın gelip çatmasını mı bekliyorlar? İşte onun belirtileri geldi. O uyarıldıkları saat kendilerine gelip çatınca öğüt almaları neye yarar?
a19. Bil ki Allah’tan başka (O’nun otoritesini paylaşacak) hiçbir ilâh yoktur. Hem kendi günahın hem de öteki bütün mümin erkek ve kadınların (günahlarının) bağışlanmasını dile! Allah (dünyada) dönüp dolaştığınız yeri de (âhirette) varıp duracağınız yeri de çok iyi bilir.
a20#21. İman edenler: “Keşke (savaş hakkında) bir sûre (vahiy) indirilseydi ya!” derler. Fakat hükmü apaçık bir vahiy indirilip de onda savaştan söz edilince; kalplerinde (şüphe ve nifaktan) bir hastalık bulunanların ölüm baygınlığına girmiş kimsenin bakışı gibi sana baktıklarını görürsün. Oysa (gerçek mü’minlere düşen) itaat etmek ve (Allah’ın emri karşısında) verilmesi gereken en uygun cevabı vermektir. Sonra savaşa karar verildiğinde Allah’a verdikleri sözde dursalardı kendileri için daha iyi olurdu.
Bkz. 4/77.

a22.  (Ey münafıklar!) Şimdi siz savaşa sırt çevirirseniz yeryüzünde bozgunculuk çıkarmış akrabalık bağlarınızı koparmış ve böylece (Allah’a) isyan etmiş olmaz mısınız?
a23. Böyleleri (kötü niyet ve eylemlerinden dolayı) Allah’ın rahmetinden kovduğu (hakikatin sesine karşı kulaklarını) sağırlaştırdığı ve (gerçeğe karşı) gözlerini körleştirdiği kimselerdir!
a24. Bunlar Kur’an’ı iyiden iyiye düşünmezler mi? Yoksa (Kur’an’ı anlamamak için) kalplerine kilit mi vurulmuştur?
a25.  Şüphesiz ki kendilerine doğru yol belli olduktan sonra ona arka dönenleri şeytan süsleyip bezemiş ve onları sahte ve düzmece ümitlerle doldurmuştur.
a26. (Evet münafıklar ona arka dönerler) çünkü onlar Allah’ın vahyettiğini beğenmeyenlere; “Bazı konularda size uyacağız” demişlerdir. Ama Allah onların gizledikleri düşüncelerini bilir.
a27.  Peki melekler onların yüzlerine sırtlarına vurarak canlarını alırken halleri ne olacak?
a28. Bu Allah’ın lanetlediği şeylere uydukları ve O’nun hoşnut olduğu şeyleri beğenmedikleri içindir. Allah da onların amellerini boşa çıkarmıştır.
a29.  Yoksa kalplerinde hastalık bulunanlar sandılar mı ki Allah onların kinlerini meydana çıkarmayacaktır? Bkz. 9/64
a30. (Ey Muhammed!) Eğer dileseydik onları sana gösterirdik de sen onları yüzlerinden tanırdın. Andolsun sen onları konuşma tarzlarından (seslerinin tonundan) da tanırsın. Allah bütün yaptıklarınızı biliyor.
a31. Andolsun ki içinizden üstün gayret gösterenleri ve sıkıntılara göğüs gerenleri belirlemek için sizi imtihan edeceğiz. Ayrıca söz ve davranışlarınızın (örtüşüp örtüşmediğini de) deneyeceğiz.
a32. Gerçek şu ki hakikati inkâr edenler (başkalarını) Allah yolundan alıkoyanlar ve kendilerine doğru yol rehberliği tevdi edildikten sonra resule karşı gelenler Allah’a hiçbir şekilde zarar veremezler. (Allah) onların bütün çalışmalarını değersiz kılacak boşa çıkaracaktır.
Bkz. 4/167
a33. Ey inananlar! Allah’a itaat edin Peygambere itaat edin. (İtaatsizlik ederek) çalışmalarınızı işe yaramaz hale getirmeyin.
a34. İnkâr eden (başkalarını) Allah yolundan alıkoyan sonra da inkârcılar olarak ölenler var ya işte Allah onları asla bağışlamayacaktır.
Bkz. 4/168
a35. Sakın (hak bir dava uğrunda mücadele ettiğinizde) korkup gevşemeyin ve siz daha üstün iken barış için (düşmanlarınıza) yalvarıp yakarmayın! Allah sizinle beraberdir. O sizin çalışmalarınızı asla boşa çıkarmayacaktır.
a36. Doğrusu dünya hayatı bir oyundan ve eğlenceden ibarettir. Eğer (Allah’a) inanır ve O’na karşı gelmekten sakınırsanız (Allah) size her türlü mükâfatı verir ve sizden sahip olduğunuz bütün varlıkları (kendi davası uğrunda feda etmenizi) istemez.
a37.  Eğer (Allah) sizden (sahip olduğunuz) her şeyi isteyip de sizi zorlasaydı (onlara) cimrice sarılırdınız. (Bu da) sizin ahlâkî zaaflarınızı ortaya çıkarmış olurdu.
a38. İşte sizler (Ey inananlar!) Allah yolunda harcamaya çağrılıyorsunuz; fakat içinizden kiminiz cimrilik ediyor. Kim cimrilik ederse o ancak kendisine cimrilik eder. Hiçbir şeye ihtiyacı olmayan Allah’tır. Muhtaç olan sizlersiniz. Eğer (O’ndan) yüz çevirirseniz başka toplumları sizin yerinize geçirir ve onlar sizin gibi yapmazlar!
,
a1. Gerçek şu ki (ey Muhammed!) Biz senin için apaçık bir zaferin önünü açtık. Bkz. 90/1-2
a2. Böylece Allah (müşrikler tarafından sana isnat edilen) geçmiş ve gelecek suçlamalardan seni kurtaracak sana lütfedeceği nimetlerini tamamlayacak ve seni zafere götüren dosdoğru bir yola iletecektir.
a3.   Ve sonunda da sana muhteşem bir zafer kazandıracaktır.
a4.  O inananların imanlarını kat kat artırmaları için kalplerine huzur ve güven indirendir. Göklerin ve yerin orduları Allah’ındır. Allah hakkıyla bilendir tam hüküm ve hikmet sahibidir.
a5. (Bütün bu lütuflar Allah’ın) mü’min erkeklerle mü’min kadınları içinde ebedi kalmak üzere altından ırmaklar akan cennetlere yerleştirmesi ve onların kötülüklerini örtüp bağışlaması içindir. İşte bu Allah katında büyük bir kurtuluştur.
a6. (Bütün bunlar ayrıca) Allah hakkında kötü zanda bulunan münafık erkeklerle münafık kadınları müşrik erkeklerle müşrik kadınları cezalandırması içindir. (İnananların başına gelmesini istedikleri) kötülük kendi başlarına dönsün! Allah onlara gazap etmiş onları lânetlemiş ve onlara cehennemi hazırlamıştır. O (cehennem) ne kötü bir dönüş yeridir!
a7. Göklerin ve yerin bütün orduları Allah’a aittir. Allah mutlak güç sahibidir hüküm ve hikmet sahibidir.
a8. Gerçek şu ki biz seni (Haktan yana olanlarla inkârcıların tavırları hakkında dünyada ve ahirette) bir şahit (iman edip sâlih amel işleyenleri ebedi saadetle) müjdeleyici ve (inkârcıları azapla) uyarıcı olarak gönderdik.
a9. Allah’a ve Resulüne iman edesiniz O’nun dinine destekçi olasınız O’na saygı gösteresiniz ve sabah akşam (her daim) O’nu yüceliğini dillendiresiniz (Allah’ın istediği şekilde görevinizi yapasınız) diye (elçi gönderdik).
a10. (Hudeybiye gününde Rıdvan biati ile) sana (samimiyetle) biat edenler (hayatları boyunca sana bağlı kalacaklarına dair söz verenler) gerçekte Allah’a biat etmişlerdir. Allah’ın kuvvet ve yardımı o biat edenlerin vefa ve sadakatlerinin üstündedir. Artık kim (verdiği sözden) cayarsa ancak kendi aleyhine caymış olur. Kim de Allah’a söz verdiği şeyi yerine getirirse Allah da ona büyük bir mükâfat verecektir.
Bkz. 4/80
a11. (Hudeybiye Seferine katılmayan) bedeviler (göçebe Araplar) yakında sana: “Bizleri mallarımız ve ailelerimiz(e bakma mecburiyeti) oyaladı bizim için Allah’tan af dile!” diyecekler. Kalplerinde olmayan şeyi ağızlarıyla söyleyecekler. De ki: “Eğer Allah sizin bir zarara uğramanızı dilerse yahut bir yarar elde etmenizi murad ederse Allah’a karşı kim bir şey yapabilir? (Her şeyden haberdar olan) Allah sizin yaptıklarınızdan (sefere katılmayışınızın gerçek sebebinden) de haberdardır.”
a12. Aslında siz resulün ve inananların (göz göre göre ölüme gittiklerini ve) bir daha ailelerine geri dönemeyeceklerini sanmıştınız. Bu düşünce gönüllerinize hoş geldi ve bu yüzden de kötü düşüncelere kapıldınız böylece de cezalandırılmayı hak eden bir topluluk oldunuz.
a13. Kim Allah’a ve Resulüne inanmazsa/güvenmezse bilsin ki biz inkârcılar için alevli ateşler hazırlamışızdır.
a14.  Göklerin ve yerin hükümranlığı Allah’a aittir. O dilediğini (hak edeni kendi lütfuyla) bağışlar dilediğine (layık olduğu kadar) ceza verir. Allah çok bağışlayandır çok merhamet edendir.
a15. (Savaştan) geri kalanlar siz ganimetleri almaya giderken: “Bırakın biz de sizinle gelelim” diyeceklerdir. Onlar Allah’ın (kendi aleyhlerinde olan) sözünü değiştirmek isterler. De ki: “Siz bizimle asla gelmeyeceksiniz. Allah (ganimetleri kimin kazanacağını) önceden böyle bildirmiştir.” Onlar: “Bizi kıskanıyorsunuz” diyecekler. Doğrusu onlar anlayışları kıt olan kimselerdir.
a16. (Hudeybiye seferinden) geri kalan o göçebe Araplara de ki: “Yakında çok güçlü bir topluma karşı (savaşmaya) çağrılacaksınız onlarla (siz ölünceye) yahut onlar teslim oluncaya kadar savaşacaksınız. Ve sonra (bu çağrıya) uyarsanız Allah size güzel bir mükâfat ihsan edecek ama şimdi olduğu gibi (yine) vazgeçerseniz sizi şiddetli bir cezaya çarptıracaktır.”
a17. (Ancak savaşa katılmak konusunda) köre güçlük yoktur topala güçlük yoktur hastaya güçlük yoktur (bunlar savaşa katılmak zorunda değillerdir). Kim Allah’a ve resulüne itaat ederse (Allah) onu içlerinden ırmaklar akan cennetlere koyar. Kim de yüz çevirirse onu elem dolu bir azaba uğratır.
a18#19. (Ey Muhammed!) O ağacın altında (Hudeybiye’de) sana biat ederlerken (bağlılıklarını bildirirlerken) Allah o mü’minlerden razı olmuştur. (Allah onların) kalplerinde olanı bildiği için onların üzerine huzur ve güven indirip hem kendilerini yakın bir zafer (olan Hayber’in fethi) ile hem de elde edecekleri birçok (maddi ve manevi) ganimetlerle mükâfatlandırdı. Allah mutlak galiptir hüküm ve hikmet sahibidir.

a20. Allah size (bundan böyle) elde edeceğiniz birçok (maddi ve manevi) ganimetler vaad etmiştir. Şimdilik bunu (Hayber’in fethini) size hemen vermiş ve insanların (düşmanlarınızın) ellerini üzerinizden çekmiştir. (Allah böyle yaptı ki) bunlar mü’minler için (Allah’ın yardım edeceğine dair) bir delil olsun sizi de doğru bir yola iletsin.
a21. Allah size henüz güç yetiremediğiniz ama kendisinin (ilim ve kudretiyle) kuşattığı (sizin bilmediğiniz) başka kazançlar da vaad etmiştir. (Onları mutlaka size verecektir çünkü) Allah her şeye hakkıyla gücü yetendir.
a22. (Mekke halkından olan) o inkârcılar (Hudeybiye’ de antlaşma yapmayıp) sizinle savaşsalardı mutlaka arkalarına dönüp kaçacaklardı. Sonra onları koruyacak bir dost bir yardımcı bulamayacaklardı.
a23. Allah’ın öteden beri işleyip duran sünneti/kanunu böyledir. Allah’ın kanununda asla bir değişiklik bulamazsın.
a24.  (Ey mü’minler!) O (Allah ki) Mekke vadisinde sizi onlara karşı üstün kıldıktan sonra onların ellerini sizden sizin ellerinizi onlardan çekendir. Allah yaptıklarınızı hakkıyla bilmektedir.
a25. Onlar (Mekkeliler) Mescid-i Haram’ı ziyaret etmenize ve (orada) bekletilen kurbanlıkların (kesim) yerine ulaşmasına engel oldular. Eğer kendilerini tanımadığınız (Mekkeli kâfirler arasındaki) bir takım mü’min erkeklerle mü’min kadınları bilmezlikten çiğneyip o yüzden size bir vebal gelecek olmasaydı (Allah size Mekke’nin fethi için savaşa izin verirdi). Allah dilediğini (iyi niyet ve eyleminden dolayı) rahmetine erdirmek için (böyle yapmıştır). Eğer (inkârcılarla karışık yaşayan mü’minler) seçilip ayrılmış olsalardı muhakkak içlerinden inkâr edenleri (hak ettikleri) acı bir azap ile cezalandırırdık.
a26. O zaman inkârcılar kalplerine cahiliye çağının öfke ve gayretini koymuşlardı. Allah da Resulünün ve inananların üzerine huzur ve güven indirmiş ve onlara Allah’a karşı sorumluluk duygusu aşılamıştı. Zaten onlar da buna layık ve ehil idiler. Allah her şeyi hakkıyla bilendir.
a27. Andolsun ki Allah Resulünün gördüğü rüyanın hak olduğunu ortaya çıkaracaktır. Allah dilerse emniyet ve güven içinde korkmadan (kiminiz) başlarınızı tıraş etmiş ve (kiminiz) kısaltmış olarak Mescid-i Haram’a (Kâbe’ye) mutlaka gireceksiniz. Zira O sizin bilmediğiniz nice hususları bilir. Bunun dışında (Mekke’nin fethinden) önce daha yakın bir fetih (Hayber’in fethini) lütfedeceğini bildirmektedir.
a28. O bütün dinlere üstün olduğunu göstermek için Resulünü hem hidayet (rehberi olan Kur’an) ile hem de hak din (olan İslam) ile göndermiştir. Buna şahit olarak da Allah yeter.
Bkz. 9/33 61/9
a29. Muhammed Allah’ın Resulüdür. Onunla beraber olanlar inkârcılara karşı kararlı ve tavizsiz birbirlerine karşı ise çok merhametlidirler. Sen onları rükû ve secde halinde Allah’ın lütfunu ve hoşnutluğunu kazanmaya çalışırken görürsün. Onların secde eseri olan alametleri yüzlerindedir. İşte bu onların Tevrat’ta anlatılan özellikleridir. Onların bir de İncil’de anlatılan özellikleri vardır ki o da şöyledir: (Onlar) filizini yarıp çıkarmış (bir tohum gibidir ki ondan çıkan) onu kuvvetlendirerek kalınlaşmış gövdesi üzerine dikilmiş ziraatçıların hoşuna giden bir filiz gibidir. Allah inkârcıları öfkelendirmek için onları (inananları) çoğaltır sağlam ve dirençli kılar. Allah içlerinden iman edip iyi işler yapanlara bağışlama ve büyük bir mükâfat vaad etmiştir. Bkz. 9/73 123 66/9
,
a1. Ey inananlar! (Söz ve davranışlarınızla) Allah’ın ve Resulünün (Kur’an’ın ve sünnetin) önüne geçmeyin (Kur’an’ı ve sünneti dışlayarak Müslüman olmaya çalışmayın)! Bu konuda Allah’a karşı gelmekten sakının! Şüphesiz Allah (her şeyi) hakkıyla işiten (her şeyi) hakkıyla bilendir.
a2. Ey inananlar! Seslerinizi peygamberin sesinin üstüne yükseltmeyin. Birbirinize bağırdığınız gibi peygambere yüksek sesle bağırmayın. Öyle yaparsanız siz farkına varmadan yaptığınız (kabalık ve saygısızlık yüzünden) amelleriniz boşa gider.
a3. Allah Resulünün huzurunda seslerini ayarlayanlar (edepli olup egosunu tatmin etmeyenler) var ya işte onlar kalpleri kendisine karşı sorumluluk bilinciyle doldurularak Allah tarafından sınananlardır. Onlar için ayrıca bağışlanma ve büyük bir mükâfat vardır.
a4. (Ey Peygamber!) Seni evinin dışından çağıranlar var ya işte onların çoğu aklı ermeyen cahil kimselerdir.
a5. Eğer onlar sen yanlarına çıkıncaya kadar sabretselerdi elbette kendileri için daha iyi olurdu. Bununla beraber Allah çok bağışlayandır (böyle kusurları affeder) daima kullarına karşı şefkat ve merhamet edendir.
a6. Ey inananlar! Size (herhangi bir kimse özellikle de) güvenilir olmayan birisi bir haber getirirse onun doğruluğunu araştırın! Yoksa bilmeyerek bir topluluğa karşı kötülük edersiniz de sonra yaptığınıza pişman olursunuz.
a7. Biliniz ki aranızda Allah’ın elçisi bulunmaktadır. Eğer o birçok işte size uysaydı sıkıntıya düşerdiniz. Fakat Allah size imanı sevdirmiş ve onu gönüllerinize güzel göstermiş ve (buna karşılık) inkârcılığı kötülüğü ve isyankârlığı size çirkin göstermiştir. İşte bu (özelliklere sahip olan)lar doğru yolda olanların ta kendileridir.
a8. (Böyle bir yolda olmak) Allah tarafından bir lütuftur ve bir nimettir. Allah ise (her şeyi) hakkıyla bilendir hüküm ve hikmet sahibidir.
a9. Eğer mü’minlerden iki topluluk birbirleriyle savaşırlarsa aralarını düzeltin. Eğer onlardan biri hâlâ (Allah’ın hükmüne boyun eğmeyip) diğerine saldırmaya devam ederse Allah’ın buyruğuna uyuncaya (ve savaştan vazgeçinceye) kadar haksızlık yapan taraf ile savaşın. (Yaptıklarından) vazgeçerlerse adil bir şekilde aralarını bulun ve (her ikisine de) adil davranın çünkü Allah adil davrananları sever.
a10.  Mü’minler ancak kardeştirler. Öyleyse kardeşlerinizin arasını düzeltin! Allah’a karşı sorumluluk bilinciyle yaşayın ki size merhamet edilsin!
a11. Ey inananlar! Bir topluluk diğer bir toplulukla alay etmesin. Belki onlar kendilerinden daha iyidirler! Kadınlar da diğer kadınları alaya almasın. Belki onlar da kendilerinden daha iyidirler! Birbirinizi karalamayın birbirinizi (kötü) lakaplarla çağırmayın! İnandıktan sonra (kişinin) adının kötüye çıkması fasık damgası yemesi ne kötü bir şeydir. (Böyle bir davranışın ardından) kim tevbe edip Allah’a yönelmezse öyleleri zalimlerin ta kendileridir. Bkz. 104/1
a12. Ey inananlar! Zannın birçoğundan sakının! Çünkü zannın bir kısmı günahtır (farkında olmadan günaha girmiş olursunuz)! Birbirinizin gizli yönlerini araştırmayın ve arkanızdan birbirinizi çekiştirmeye kalkışmayın! Aranızdan hiç ölmüş kardeşinin etini yemek isteyen kimse çıkar mı? Hayır siz ondan tiksinirsiniz. Bu konularda Allah’a karşı gelmekten sakının! Şüphesiz Allah kendisine yönelenlerin tevbelerini çok kabul edendir (ve bu şekilde tevbe ile Kendisine yönelen kullarına karşı da) çok merhametlidir. Bkz. 17/36
a13. Ey insanlar! Şüphe yok ki Biz sizi bir erkek ve bir dişiden yarattık ve birbirinizi tanımanız için sizi milletlere ve kabilelere ayırdık. Allah katında en değerli olanınız O’na karşı gelmekten en çok sakınanınızdır. Şüphesiz Allah her şeyi bilendir her şeyden haberdar olandır.
a14.  Bedevi (göçebe) Araplar: “İman ettik” dediler. De ki: “(Siz gerçek manada) iman etmediniz. (Öyle ise: “iman ettik” demeyin.) Fakat “Boyun eğdik (teslim olduk)” deyin. Çünkü iman henüz kalplerinize yerleşmedi. Eğer Allah’a ve resulüne (tam) itaat ederseniz (Allah da) yaptıklarınızdan hiçbir iyi şeyi karşılıksız bırakmaz. Allah çok bağışlayandır (yürekten iman edenlerin günahlarını affedendir) kullarına karşı merhamet edendir.”
a15. (Gerçek) mü’minler ancak Allah’a ve Peygamberine inanan sonra (inandıklarında zerre kadar) şüpheye düşmeyen Allah yolunda mallarıyla ve canlarıyla cihad edenlerdir. İşte onlar doğru kimselerin ta kendileridir.
a16. (Ey Resul!) De ki: “Siz dininizi (dindarlığınızı) Allah’a mı öğretiyorsunuz? Oysa Allah göklerdeki ve yerdeki her şeyi bilir. Çünkü Allah her şeyi hakkıyla bilendir.”
a17.  (Ey Muhammed!) Onlar Müslüman oldular diye bunu senin başına kakıyorlar. (Sen onlara) de ki: “Müslüman olmanızı başıma kakmayın (benden minnet beklemeyin!) Tam tersine eğer doğru kimselerseniz imana erdirmesinden dolayı sizin Allah’a minnet borcunuz vardır.”
a18. Şüphesiz Allah göklerin ve yerin bütün sırlarını bilir ve bütün yaptıklarınızı görür.
,
a1.  Kâf. Şanlı ve şerefli Kur’an’a andolsun ki (sen bir uyarıcısın).
a2.  Fakat inkârcılar içlerinden birinin uyarıcı olarak gelmesine şaştılar ve “Bu gerçekten hayret edilecek bir şeydir” dediler.
a3. “Öldüğümüz ve toprak olduğumuz vakit mi (tekrar dirilecekmişiz)? Bu (ihtimalden) uzak bir geri dönüştür.”
a4. Şüphesiz biz toprağın onların bedenlerinden neleri eksilttiğini bilmekteyiz. Bizim katımızda (istisnasız her şeyin ve bütün verilerin) kayıtlı bulunduğu ve (silinmekten kaybolmaktan) korunan bir kitap vardır.
a5. Doğrusu onlar hak kendilerine gelince onu yalanladılar. Şimdi onlar şaşırmış bir haldedirler.
a6. (İnkârcılar) üzerlerindeki gökyüzüne bakmazlar mı? Onu nasıl kurduk nasıl donattık! Onda hiçbir düzensizlik ve eksiklik yoktur.
a7. Yeryüzünü de genişletip yaydık ona sağlam dağlar yerleştirdik. Orada görünüşü güzel her çeşit bitkiden çiftler yetiştirdik.
a8. Bütün bunlar Allah’a yönelen her kulun gönül gözünü açmak ve ona ibret vermek içindir.
a9#10#11. Biz gökyüzünden bereketli su (yağmur) indirip onunla kullar için rızık olarak bahçeler ve biçilecek ekinler taneler tomurcukları birbiri üzerine dizilmiş uzun boylu hurma ağaçları bitirdik (yetiştirdik). Ve böylece onunla ölü bir memlekete hayat verdik. İşte (onların dirilip menzillerinden) çıkışı da böyle olacaktır.

a12#13. Onlardan önce de Nuh’un kavmi (Şuayb’ın kavmi) Ress’liler (Salih’in kavmi) Semûd Âd ve Firavun (kavmi) ile Lût’un yakınları da (resulleri) yalanlamıştı.

a14. (Şuayb’ın gönderildiği Medyen’in yemyeşil vadilerinin sakinleri olan) Eyke halkı ve (Himyer meliki olan) Tubba’ın kavmi de… Onların hepsi resulleri yalanladılar. Ve bunun üzerine (onları) uyardığım şey başlarına geldi (ve hepsi helak oldu).
a15. Biz ilk yaratmada acze düşüp yorulduk mu ki (yeniden yaratmayı gerçekleştirmeyelim)? Doğrusu onlar yeniden yaratılış konusunda şüphe içindedirler.
a16. Andolsun insanı biz yarattık ve nefsinin (iç benliğinin) ona ne fısıldadığını yine biz biliriz çünkü biz ona şah damarından daha yakınız.
a17. Onun sağında ve solunda yerleştirilmiş her davranışı yakalayıp tespit eden iki kayıtçı vardır.
a18. İnsan hiçbir söz söylemez ki yanında (yaptıklarını) gözetleyen bir kaydedici hazır bulunmasın!
a19. (Bir gün) ölüm sarhoşluğu bir hakikat olarak insana gelir de ona: “İşte bu senin öteden beri kaçıp durduğun şeydir” (denir).
a20. (Öldükten sonra tekrar diriliş için) Sur’a (ikinci kez) üfürülür. İşte bu tehdidin gerçekleşeceği gündür!
a21. (O gün Rabbin huzuruna) herkes beraberinde bir muhafız ve bir de tanık (yaptıklarının kayıtlı bulunduğu Hard Disk) ile gelir.
a22. (Ona) “Andolsun ki sen bu hesap gününü umursamıyordun. Şimdi gaflet perdeni açtık; artık bugün gözün pek keskindir” (denir).
a23. Beraberindeki muhafız şöyle der: “İşte onun defteri (Hard Diski)! Her ne yapmışsa burada kayıtlıdır!”
a24. (Yaptıklarına bakılıp karar verildikten sonra Allah:) “Atın cehenneme bütün inatçı hakikat düşmanlarını!
a25. Hayra engel olanları günahkâr saldırganları (ve insanlar arasında) güvensizlik ve şüphe yayanları atın cehenneme!
a26. Allah ile beraber başka ilahlar edinen (onların emir ve direktiflerine göre hayatını tanzim eden) o kimseyi atın şiddetli azabın içine!” buyurur.
a27. (Dünyada iken yanından ayrılmayan) şeytanı “Rabbimiz! Onu ben azdırıp yoldan çıkarmadım. Bilakis kendisi hakkın pek uzağında geri dönülmez bir sapıklık içindeydi” der.
a28. (Allah şöyle buyurur:) “Benim huzurumda çekişip durmayın. Ben size daha önce (elçiler aracılığıyla azabıma dair) kesin bir uyarı göndermiştim!”
a29. “Benim tarafımdan verilen söz asla değiştirilmez ve (şunu da iyi bilin ki; Ben kullarıma asla zulmetmem.”
a30. O gün cehenneme: “Doldun mu?” diye sorarız. O da: “daha var mı?” diye cevap verir.
a31. O gün cennet de Allah’ın emir ve direktiflerine göre hayatlarını tanzim edenlerin görüş sahasına getirilir ve zaten (onlara) uzak da değildir.
a32#33. (Onlara şöyle denir:) İşte size (dünyada iken) vaad edilen budur. Daima tevbe ile Allah’a dönen O’nun buyruklarını koruyan insan kavrayışının dışında olduğu halde Rahman’ın ürpertisini hisseden ve (O’na) yönelmiş bir kalp ile gelen (herkese bu mükâfat vardır).

a34. Buraya (cennete) huzur içinde girin. Bu ebedi hayatın başladığı gündür!
a35. Orada kendileri için diledikleri her şey vardır. (Biliniz ki) yanımızda daha fazlası da vardır.
a36.  Biz onlardan önce kendilerinden daha kuvvetli nice nesilleri (yaptıkları yüzünden) helâk ettik de (ölmemek için) bölge bölge dolaşıp kaçacak delik aradılar. Ama kaçacak bir yer mi var?
a37.  Şüphesiz bunda kalpleri açık olan veya zihnini derleyip toplayarak can kulağıyla dinleyen kimseler için ibretlik bir uyarı vardır.
a38. Andolsun ki (Biz) gökleri yeri ve ikisi arasında bulunanları altı evrede yarattık. Bize (bu yaratma işinden dolayı) bir yorgunluk da dokunmadı. Bkz. 41/9-12
a39. O halde (Ey Muhammed!) Onların söyleyeceği her şeye karşı sabırlı ol ve güneşin doğuşundan önce de (sabah namazında) batışından önce de (öğlen ve ikindi namazında) Rabbinin sınırsız ihtişamını yücelt ve O’nu (namaz ikame ederek) övgüyle an!
a40. Gecenin bir kısmında (akşam ve yatsı namazlarında) ve secdelerden sonra da O’nu tesbih et.
a41.  (Ey Muhammed!) Bir çağrıcının (meleğin) çok yakın bir yerden herkesin duyacağı şekilde çağıracağı o günle ilgili şu uyarıya kulak ver:
a42. O gün insanlar diriliş gerçeği ile ilgili o müthiş sesi işiteceklerdir. İşte bu bir (başka hayata) çıkış günüdür.
a43. Gerçek şu ki hayatı veren de ölümü getiren de Biziz. Sonunda dönüş de yalnız Bize olacaktır.
a44. O gün yer yarılır ve onun içinden çıkan insanlar süratle (mahşer meydanına doğru) koşarlar. İşte (böyle) insanları (diriltip) bir arada toplamak Bizim için pek kolay olacaktır.
a45. Biz onların (inkârcıların diriliş konusunda) ne söylediklerini iyi biliriz. Sen onları hiçbir şekilde (inanmaya) zorlayamazsın. Ama sen yine de benim kesin tehdidimden korkanlara Kur’an ile öğüt ver. Bkz. 6/107 88/21
,
a1. Tozu dumana katıp savuran (rüzgâr)lara
a2. (Yağmur) yüklü (bulut)lara
a3. Kolayca akıp giden (yıldızlara gemi)lere
a4. (Hayatın nimetlerini Allah’ın) buyruğu altında paylaştıran meleklere andolsun ki
a5. Size ne vaad edilmişse hepsi doğrudur.
a6. (Hesap ve) ceza günü kuşkusuz gerçekleşecektir.
a7. Yine (her biri kendi yörüngesinde bir düzen içinde akıp giden) yıldız kümeleri ile dolu olan gökyüzüne andolsun ki
a8. Siz (ey insanlar) gerçekten neye inanılacağı konusunda farklı görüşlerdesiniz.
a9. (Oysa) bu davetten aldanarak yüz çeviren (yalnızca) kendini aldatır!
a10. Kahrolsun o kendi görüşlerini/kurgularını gerçek diye sunanlar!
a11. Onlar bir cehalet içinde bulunan gafil kimselerdir
a12. (Onlar alaylı tavırlarıyla:) “Ceza günü ne zaman?” diye sorarlar!
a13. O gün onlar ateşin üzerinde azaba uğratılıp kıvrandırılacaklardır.
a14. (Görevli melekler onlara şöyle diyecek:) “Tadın azabınızı! Çabuklaştırılmasını isteyip durduğunuz (azap) işte budur.”
a15. Ama (dünyada iken) Allah’a karşı sorumluluk bilinciyle yaşayanlar kendilerini bahçeler ve pınarlar arasında bulurlar.
a16. Rablerinin kendilerine verdiği her şeyden istedikleri gibi alırlar. Çünkü onlar bundan önce iyilik yapan hayır işleyen kimselerdi.
a17. Onlar gecenin pek az bir kısmında uyurlardı
a18. Seherlerde (Allah’tan) bağışlanma dilerlerdi.
a19. Ve sahip oldukları her şeyden (yardım) isteyenlere ve (iffetlerinden dolayı isteyemeyen) sıkıntı içinde bulunanlara bir pay (ayırırlardı).
a20. Yeryüzünde zihnini ve gönlünü ilahi gerçeklere açmak isteyenler için (Allah’ın kudretini anlatan nice) deliller vardır.
a21. Kendi (yaratılışı)nızda bile (nice deliller vardır). Hala görmeyecek misiniz?
a22. Gökte hem rızkınız hem de size vaad olunan (cennet ve cehennem) vardır.
a23. Gökyüzünün ve yerin Rabbine andolsun ki bu (ölümden sonraki hayat) sizin konuşmanız kadar kesin ve gerçektir.
a24. (Ey Muhammed!) İbrahim’in ağırlanan misafirlerinin haberi sana geldi mi?
a25. Hani onlar İbrahim’in yanına gelmiş ve şöyle demişlerdi: “Selâm olsun sana!” O da: “Size de selâm olsun” demiş ve içinden de: “(Bunlar) tanınmadık kimseler” diye geçirmişti.
a26#27. Hemen (bir bahane ile) ailesinin yanına giderek (pişirilmiş) besili bir dana getirmiş ve onların önüne koyup: “Buyurmaz mısınız?” demişti.
Bkz. 11/69 11/70 15/52 15/62

a28. (İbrahim misafirlerin yemediklerini görünce) onlardan endişeye kapıldı; (ama) onlar: “Korkma!” dediler ve (ona) derin bilgi ile donatılan bir erkek çocuk (sahibi olacağı) müjdesini verdiler.
a29. Bunun üzerine karısı (Sâre) çığlık atarak (misafirlerin) yanına geldi ve (şaşkınlık içinde ellerini) yüzüne vurup şöyle dedi: “(Nasıl çocuğum olur) ben kısır bir kocakarıyım?”.
a30.  Onlar dediler ki: “Rabbin böyle buyurdu (takdir etti). Şüphesiz O hüküm ve hikmet sahibidir (her şeyi) hakkıyla bilendir.”
a31. (İbrahim onların melek olduğunu anlayınca:) “O hâlde sizin göreviniz nedir ey elçiler?” dedi.
a32#33#34. (Onlar da:) “Biz günahkâr bir kavme (Lût kavmine) üzerlerine çamurdan pişirilmiş taşlar yağdırmak için gönderildik. (Bunlar) haddi aşanlar için Rabbinin katında damgalanmıştır” dediler.

a35. Bu arada (Lût’a) inananlardan orada (Sodom’da) kim varsa onları çıkardık.
a36. Zaten orada Müslümanlardan bir ev halkından (Lût ve iki kızından) başka kimse de bulamamıştık.
a37. Ve böylece (o kenti taş yığını haline getirerek) şiddetli azaptan korkanlar için orada bir işaret bir mesaj bıraktık.
a38. Musa’(nın kıssasında) da (ibretler vardır). Hani biz onu açık bir delil ile Firavun’a göndermiştik.
a39. O ise bütün ordusu ile (imandan) yüz çevirmiş ve (Musa hakkında) şöyle demişti: “Bu bir sihirbaz yahut bir mecnundur.”
a40. Biz de onu ve ordularını yakalayıp denizin dibine geçiriverdik. O (boğulma esnasında) pişmanlıkla kendi kendini kınıyordu (ama iman etmek için iş işten geçmişti).
a41. Âd kavminde de ibretler vardır. Hani onların üzerine (yaptıkları yüzünden) köklerini kesen bir rüzgâr göndermiştik.
a42. O (rüzgâr) Üzerinden geçtiği hiçbir şeyi bırakmamış ne varsa toz duman edip dağıtmıştı.
a43. (Salih’in kavmi) Semûd’da da (ibretler vardır). Hani onlara: “Bir süreye kadar (dünyadan) faydalanın (eğlenin alay edin) bakalım” denilmişti.
a44. Onlar ise Rablerinin buyruğuna başkaldırmışlardı bu yüzden bakıp dururlarken onları yıldırım yakalayıvermişti.
a45. Artık ne ayağa kalkacak güçleri kalmıştı ne de yardım edenleri olmuştu.
a46. Daha önce Nuh kavmini de (helak etmiştik). Çünkü onlar da yoldan çıkmış bir toplum idiler.
a47. Göğü biz kudretimizle bina ettik. Şüphesiz onu genişleten de biziz.
a48. Yeryüzünü de biz döşedik. (Biz) ne güzel döşeyiciyiz.
a49.  Düşünüp ibret alasınız diye her şeyden (erkekli dişili) iki çift yarattık.
a50. (Ey Resul de ki:) O halde hemen Allah’a koşun (küfrü bırakıp imana gelin). Şüphesiz ben size O’nun tarafından gönderilmiş açık bir uyarıcıyım!
a51. Allah ile beraber başka ilahlar edinmeyin! Gerçekten ben size O’nun tarafından gönderilmiş açık bir uyarıcıyım!
a52. İşte böyle! Onlardan öncekiler de kendilerine gelen her resule mutlaka; “o bir büyücüdür yahut bir delidir” dediler.
a53. Onlar bu (düşünce tarzı)nı birbirlerine tavsiye etmiş gibi (nesilden nesile hep aynı şeyi söyleyip duruyorlar)? Hayır böyle bir tavsiye yok ama onlar azgınlıkta müşterek oldukları için böyle söylüyorlar.
a54. Onun için (ey Resul) onlarla tartışmaya girme! Böyle yapmakla kınanıp suçlanacak değilsin.
a55. Bununla beraber sen yine de öğüt vermeye devam et! Çünkü bu öğüt ve hatırlatmalar inananlara fayda sağlar!
a56. Ben görünen ve görünmeyen bilinen ve bilinmeyen tüm iradeli varlıkları sadece (Beni tanıyıp bilsinler ve) Bana kulluk etsinler diye yarattım. Bkz. 1/4 4/36 9/31
a57. Ben onlardan bir rızık istemiyorum ve onların beni doyurup beslemelerini de beklemiyorum.
a58. (Bilsinler ki) bütün rızıkları veren erişilmez güç ve tam iktidar sahibi olan Allah’tır.
a59. Muhakkak ki bu zulmedenlerin de geçmiş arkadaşlarının payı gibi bir azap payı vardır. O halde (o azabın gelmesi için) acele etmesinler.
a60. Uyarıldıkları (azap) günlerinden dolayı vay o inkârcıların haline!
,
a1. (Musa’nın vahiy aldığı) Tûr (Sina) dağına
a2#3. Yayılmış ince deri üzerine satır satır yazılmış Kitab’a

a4. Bakımlı Ev (Kâbe’y)e
a5. Yükseltilmiş tavana (göğe)
a6. Kabaran denize yemin olsun ki
a7. Rabbinin azabı kesin olarak gerçekleşecektir.
a8. Ve onu önleyebilecek hiçbir güç de yoktur.
a9. O gün gök sarsılıp çalkalanır.
a10. Ve dağlar (yerlerinden oynatan) bir yürüyüşle yürür.
a11. Dini yalanlayanların vay haline o gün!
a12. Onlar (bütün hayatları boyunca) tamamen boş şeylerle oyalanıp duranlardır.
a13. O gün itilip kakılarak cehenneme atılırlar.
a14. (Onlara şöyle denir:) “İşte sizin yalanladığınız ateş budur.”
a15. (Söyleyin bakalım:) “Bu da mı büyü? Yoksa bunu da mı görmüyorsunuz?”
a16. “(Şimdi) girin oraya (bakalım)! İster dayanın ister dayanmayın sizin için birdir. Size ancak yapmakta olduğunuzun karşılığı veriliyor.”
a17#18. Allah’a karşı gelmekten sakınanlar da cennetlerde bol nimet içinde Rablerinin kendilerine verdikleriyle sefa sürerler. Rableri onları (yaptıklarına karşılık) cehennem azabından korumuştur.

a19. (Onlara:) “Dünya’da yaptıklarınızın karşılığı olarak afiyetle yiyin için” denir.
a20.  Biz onları keskin bakışlı eşlerle/arkadaşlarla bir araya getiririz.
Bkz. 44/54 ve dipnotu55/72 56/22
a21. (Dünyada) iman eden ve soyları da iman konusunda kendilerinin yoluna uyanlar var ya; işte biz onların soylarını da (ahirette) kendilerine kavuşturacağız. Bununla beraber onların amellerinden hiçbir şey eksiltmeyeceğiz. Zira herkesin âkıbeti kendi kazancına bağlıdır (ona göre muamele görecektir).
Bkz. 13/23 40/8
a22. Biz onlara canlarının çektiği herşeyi et ve meyve türünün her çeşidini sunacağız.
a23. Orada içlerindeki bütün sıkıntıyı atarlar. Orada ne boş söz söylemek ne de kötü davranışta bulunmak vardır.
a24. Hizmetlerine verilmiş sedefte saklı inciler gibi pırıl pırıl gençler (hizmet için onların) etraflarında pervane olacaklar.
a25. (O cennetlikler) birbirlerine dönüp (“Ne iyilik yaptınız da bu nimetlere ulaştınız?” diye) soracaklar.
a26.  Şöyle derler: “Biz bundan önce (dünyada) ailemizle birlikte (azaptan ve Allah’a karşı gelmekten) sakınırdık.
a27. Allah da bize lütfetti ve bizi iliklere işleyen cehennem azabından korudu.”
a28. “Gerçekten biz bundan önce de (dünyada da) sadece O’na dua ederdik. Şüphesiz O iyiliği ve merhameti bol olandır.”
a29. (Ey Resul!) Sen tebliğ ve irşada devam et! Çünkü sen Rabbinin sana (elçilik) lütfettiği birisin. (Onların iddia ettiği gibi) ne kâhinsin ne de mecnun.
a30. Yoksa onlar: “O (Muhammed) bir şairdir zamanın onun aleyhine dönmesini gözlüyoruz” mu diyorlar?
a31. Onlara de ki: “Bekleyin bakalım! Ben de sizinle beraber (başınıza gelecekleri) bekliyorum!”
a32.  Acaba bunu kendilerine saçma kuruntuları mı emrediyor? Yoksa bu onlar(ın bencil ve) azgın bir topluluk (olmalarının bir sonucu) mudur?
a33. Ya da: “O Kur’an’ı kendisi uydurup söyledi” mi diyorlar? Hayır (sırf inatlarından dolayı) inanmıyorlar.
a34. Eğer doğru sözlü iseler onlar da bu Kur’an’ın bir benzerini getirsinler de görelim!
a35. Ne yani onlar hiçbir şey olmaksızın mı yaratıldılar? Yoksa bizzat kendileri mi yaratıcıdır?
a36. Ya da gökleri ve yeri onlar mı yarattı? Hayır onlar hiçbir şey hakkında kesin bir inanca sahip değiller!
a37. Yahut Rabbinin hazineleri onların elinde de bundan dolayı mı bütün gücün kendilerinde olduğunu sanıyorlar?
a38.  Yoksa onların bir merdivenleri var da (onunla göklere çıkıp) orada konuşulanları dinliyor (ve duyduklarından dolayı mı böyle bir tavır takınma gereği duyuyorlar?) Öyleyse haydi açık ve inandırıcı delillerle birlikte dinlediklerini getirsinler de görelim!
a39.  Yoksa (hoşlanmadığınız için) kız çocukları O’nun da erkekler sizin mi?
a40. Ya da sen onlardan (tebliğ görevine karşılık) bir ücret istiyorsun da onlar borçtan ağır bir yükün altında mı kalıyorlar?
a41.  Yoksa insan idrâkini aşan bilgiler kendilerinin elinin altındadır da (oradan onlar istediklerini) yazıyorlar?
a42. Yahut (seni çelişkilerin) tuzağına mı düşürmek istiyorlar? Oysa (kendilerini dünyada ve âhirette Allah’ın rahmetinden mahrum bırakan) inkârcılardır asıl tuzağa düşecek olanlar!
a43. Ya da onların Allah’tan başka bir ilâhı mı var? Hâşâ! Allah onların ortak koştuklarından uzaktır.
a44. (Onlar inkâra öyle şartlanmışlar ki;) eğer gökten bir parçanın düşmekte olduğunu görseler bile (inatlarından bu): “Üst üste yığılmış bir buluttur” derler.
a45. Artık sen çarpılacakları günlerine kadar onları kendi hâllerine bırak.
a46.  O gün tuzakları kendilerine hiçbir yarar sağlamayacak ve onlara yardım da edilmeyecektir.
a47. Şüphesiz zulmedenlere bundan başka bir azap daha var. Fakat onların çoğu bilmezler.
a48. Sen Rabbinin hükmü yerine gelinceye kadar sabret. Çünkü sen Bizim himayemiz altındasın. Ve namaza kalktığında da Rabbini hamd ile tesbih et!
a49. Gecenin bir bölümünde ve sabaha doğru yıldızların kaybolup gitmesinden sonra da O’nu tesbih et!
,
a1. Battığı zaman yıldıza/Allah’tan aşama aşama gelen mesaja andolsun ki
a2.  Arkadaşınız (Muhammed Hak’tan) sapmadı ve (batıla inanıp da) aldanmadı.
a3. O (Peygamber) keyfine göre konuşmaz.
a4. O ancak kendisine vahyolunanı söyler (söylediği hüküm içerikli her şey vahye dayanır).
a5.  Bu vahyi ona melekeleri çok güçlü olan (Cebrail) öğretti.
a6. (O) etkileyici ve tam donanımlı (bir melekti) ki; (peygamber) en yüksek ufukta bulunuyorken (vahyetmek üzere) olanca haşmetiyle kendini (ona) gösterdi. Bkz. 81/19-21
a7. (O) etkileyici ve tam donanımlı (bir melekti) ki; (peygamber) en yüksek ufukta bulunuyorken (vahyetmek üzere) olanca haşmetiyle kendini (ona) gösterdi. Bkz. 81/19-21
a8. Sonra (Cebrail Hz. Peygambere) yaklaştı ve iyice sokuldu.
a9. Öyle ki (ikisi arasındaki uzaklık) iki yay mesafesi kadar hatta daha da yakın oldu.
a10. Böylece (Cebrail) vahyedeceğini (Allah’ın) kuluna vahyetti. Bkz. 81/20-21
a11. (Peygamberin gözlerinin) gördüğünü kalbi yalanlamadı.
a12. Onun gördükleri hakkında şimdi kendisi ile tartışacak mısınız?
a13. Andolsun ki onu (Cebrail’i) bir başka inişte daha görmüştü.
a14. “Sidret’ül-Münteha” nın (en uzak noktadaki sidre ağacının) yanında.
a15. Me’va Cenneti (Sığınılacak bahçe) onun (Sidre’nin) yanındadır.
a16. O zaman sedir ağacını bütün heybetiyle öyle bir bürümüştü ki.
a17. (Peygamberin) gözü (gördüğünden) kayıp şaşmadı ve (söylenenin dışına) sapmadı.
a18. Andolsun ki o Rabbinin en büyük ayetlerinden birini (Cebrail’i) gördü.
a19. Şimdi düşünün (ey müşrikler hakikat bütün açıklığıyla ortadayken) şu Lât ve Uzza ve diğer üçüncü (put) olan Menat ne ifade eder (bunların herhangi bir güçleri var mı)?
a20. Şimdi düşünün (ey müşrikler hakikat bütün açıklığıyla ortadayken) şu Lât ve Uzza ve diğer üçüncü (put) olan Menat ne ifade eder (bunların herhangi bir güçleri var mı)?
a21. (Evlât olarak sevdiğiniz) erkek sizin de (utanç vesilesi olarak gördüğünüz ve hoşlanmayıp diri diri gömdüğünüz) dişi O’nun mu? Öyle ise bu çok insafsızca bir paylaştırmadır. Bkz. 2/116 5/17 72 9/30 16/57 43/15
a22. (Evlât olarak sevdiğiniz) erkek sizin de (utanç vesilesi olarak gördüğünüz ve hoşlanmayıp diri diri gömdüğünüz) dişi O’nun mu? Öyle ise bu çok insafsızca bir paylaştırmadır. Bkz. 2/116 5/17 72 9/30 16/57 43/15
a23. O putlar hiçbir şey değil sadece sizin ve atalarınızın uydurduğu isimleri olan ancak asılları olmayan şeylerdir. Allah onlara ilişkin hiçbir kanıt indirmemiştir. Onlar sadece kuruntularına ve nefislerinin istediğine uyuyorlar. Oysa onlara Rableri tarafından doğru yol rehberi (Kur’an) gelmiştir.
a24. Yoksa insanın her dilediği şey hak mı olacak?
a25. Oysa ahiret de dünya da Allah’ındır.
a26. Göklerde (insanlara yardım etmek için bekleyen) ne kadar melek bulunursa bulunsun Allah dilemedikçe ve rıza gösterip izin vermedikçe onların herhangi bir kimseye en küçük bir şefaatleri/yardımları olamaz.
Bkz. 2/123 255 6/51 70 10/3 20/109 34/23 ve şefaatle ilgili dipnotu 78/38
a27.  Âhirete inanmayanlar (Allah’ın kızları kabul ettikleri) meleklere dişi isimleri takmaktadır.
a28. Hâlbuki onların bu hususta hiçbir bilgileri yoktur. Onlar sadece hayal mahsulü temelsiz bilgilere uyuyorlar. Oysa hayal mahsulü temelsiz bilgi hakikat namına hiçbir şey ifade etmez.
a29. Onun için bizim zikrimizden (Kur’-an’dan) yüz çeviren ve iğreti dünya hayatın(ın geçici zevklerin)den başka hiçbir şey istemeyen kimselerden uzak dur!
a30. Onların bilgilerinin erişebileceği sınır budur (sadece dünyalıkları kazanma bilgisidir). Hiç kuşkusuz Rabbin yolundan sapan kimseleri de çok iyi bilendir doğru yolda olan kimseleri de çok iyi bilendir.
a31. Göklerde ve yerde ne varsa hepsi Allah’a aittir. (Bütün bunların varlığındaki amaç;) kötülük yapanların (aynen) yaptıklarıyla cezalandırılması iyilik yapanlara da iyiliklerinin daha güzeliyle karşılık verilmesi içindir.
a32. İyilik işleyenler küçük kusurlar hariç büyük günahlardan ve çirkin davranışlardan uzak dururlar. Şüphesiz senin Rabbin bağışlayıcılığı geniş olandır. O sizi gerek ilk başta topraktan yaratırken ve gerekse annelerinizin karınlarında cenin aşamasındayken (ne olduğunuzu) çok iyi bilendir. Öyleyse kendinizi (beğenip) temize çıkarmayın (günahsız kusursuz ve tertemiz olduğunuzu iddia ederek övünmeyin)! Çünkü o kimin kötülüklerden sakındığını herkesten iyi bilendir.
a33. Şimdi gördün mü (imandan) yüz çevireni?
a34. Muhtaca (fakire) birazcık verip bir daha hiç vermeyeni?
a35. O insan kavrayışının ötesindeki şeyin bilgisine sahip (olduğunu) ve böylece (onu açıkça) görebildiğini mi iddia ediyor?
a36. Yoksa o Musa’(ya gelen Tevrat’)ın sayfalarından ve görevini titizlikle yerine getiren İbrahim’e inmiş olan sayfaların içeriğinden haberdar olmadı mı?
a37. Yoksa o Musa’(ya gelen Tevrat’)ın sayfalarından ve görevini titizlikle yerine getiren İbrahim’e inmiş olan sayfaların içeriğinden haberdar olmadı mı?
a38. Doğrusu hiçbir günahkâr başkasının günah yükünü yüklenmez.
Bkz. 6/164 17/15 35/18 ve dipnotu 39/17
a39. İnsan için ancak çalıştığı vardır.
a40. Şüphesiz onun çalışması ileride görülecektir.
a41. Sonra da çalışmasının karşılığı kendisine tastamam verilecektir.
a42. Kuşkusuz en son varış ancak Rabbinedir.
a43. Ve elbet güldüren de O’dur ağlatan da. Bkz. 9/82
a44. Yine (yaşatıp) öldüren de (öldükten) sonra dirilten de O’dur.
a45. (Döl yatağına) atılan bir damla meniden çiftleri; erkek ve dişi (olarak) Yaratan yine O’dur.
a46. (Döl yatağına) atılan bir damla meniden çiftleri; erkek ve dişi (olarak) Yaratan yine O’dur.
a47.  Ve elbet (öldükten sonra) tekrar diriltmek de O’na aittir.
a48.  Ve şüphe yok ki zengin eden de saygın hale getiren de O’dur.
a49.  Gerçekten (Huzaa kabilesinin tapındığı) Şi’ra yıldızının Rabbi de O’dur.
a50.  Eski dönemlerde yaşamış Âd kavmini (yaptıkları yüzünden) yok eden de O’dur
a51.  Semûd’u da (helâk edip) geriye hiçbir şey bırakmayan yine O’dur.
a52. Daha önce de Nuh’un kavmini (yaptıkları yüzünden) helâk etmişti. Şüphesiz onlar daha zalim ve daha azgın kimselerdi.
a53. Lût kavminin şehirlerini de altüst edip yerle bir eden onları gömdükçe yere gömen O’dur.
a54. Lût kavminin şehirlerini de altüst edip yerle bir eden onları gömdükçe yere gömen O’dur.
a55.  O halde (ey insan! Önceki isyancıların durumu ortada iken) Rabbinin nimetlerinin hangisi hakkında şüphe duyabilirsin?
a56.  İşte bu (resul) de önceki uyarıcılar gibi bir uyarıcıdır.
a57. Yaklaşmakta olan (kıyamet iyice) yaklaştı.
a58.  Onu Allah’tan başka ortaya çıkaracak başka (hiçbir güç yoktur).
a59.  Şimdi siz bu sözü/Kur’an’ı tuhaf mı buluyorsunuz?
a60. Ve (halinize) gülüyorsunuz da ağlamıyorsunuz!
a61.  Gaflet içinde eğlenip duruyorsunuz!
a62. Haydi (bırakın bu gafleti de) şimdi Allah’a secde edin/O’na  boyun eğin ve kulluğunuzu yerine getirin!
,
a1.  (Kıyamet) saati yaklaştı ve gerçekler (ay gibi) apaçık ortaya çıktı. Bkz. 16/1 21/1 33/63 81/2
a2. Onlar imana sevk eden bir ayet/mucize görseler bu: “Eskiden beri devam edegelen aklı etki altına alan bir aldatmaca bir yalandır.” diyerek yüz çevirirler.
a3. Onlar (Resulü) yalanladılar ve nefislerinin arzularına uydular. Hâlbuki her iş (Allah’ın takdirine göre) gerçekleşecektir (onlar yalanladılar diye resul görevini bırakacak değildir).
a4#5. Andolsun ki onlara (kendilerini şirkten ve bozulmalardan) alıkoyacak anlamlı ve etkili nice haberler gelmiştir. Fakat (gelen) uyarılar (inanmak gibi bir niyetleri olmadığı için onlara) hiç bir fayda vermemiştir.
Bkz. 10/101

a6. O halde (ey Resul) sen onlardan yüz çevir (üzerlerine varma)! Gün gelecek o davetçi (melek) insanları benzeri görülmemiş bir şeye (yeniden dirilmeye ve hesap vermeye) çağıracaktır!
a7. Onlar (rüzgârın) dağıtıp savurduğu çekirgeler gibi ürkek bakışlarla mevzilerinden çıkacak (ve)
a8. İnkârcılar kendilerini çağıran görevliye doğru koşarlarken (içlerinden): “Bu çok çetin bir gündür!” diyecekler.
a9. Onlardan önce Nuh’un kavmi de yalanlamış ve kulumuz Nuh’u yalancılıkla suçlayıp; ‘‘O delinin biridir’’ diyerek onun mesajını her yönden engellemişlerdi.
a10. O da Rabbine: “Ey Rabbim! Ben yenik düştüm (bana) yardım et!” diye dua etmişti. Bkz. 21/76 71/28
a11.  Biz de göğün kapılarını açarak bardak-tan su boşanırcasına yağmur yağdırdık.
a12. Ve toprağı göz göz yarıp suları fışkırttık. Nihayet (gökten boşalan su ile yerden fışkıran) su (birleşerek) takdir edilen işin gerçekleşmesi için yükselmesi gereken seviyeye kadar yükseldi. Bkz. 11/4044 ve Nuh Tufanının bölgesel olup olmadığı ile ilgili açıklama 23/27
a13.  Biz onu (ve ona inananları) levhaları birbirine perçinlenmiş (bir gemi) üzerinde taşıdık.
a14. (Kendisine karşı) nankörlük edilen kulumuz (Nuh)’a ödül olarak yaptırılan bu gemi gözetimimiz altında akıp gidiyordu.
a15.  (Nihayet sular çekilince gemi dağa oturdu ve böylece) o (Tufan olayı)nı bir ibret belgesi olarak bıraktık. Böyle iken ibret alacak yok mudur?
a16. Benim azabım ve uyarmam nasılmış (gördüler)!
a17. Andolsun ki biz Kur’an’ı öğüt almak için (aklını işleterek anlamaya çalışanlara) kolaylaştırdık. Hani var mı düşünüp öğüt alan? Bkz. 19/97 38/29
a18.  Âd (kavmi de kendilerine gelen Hûd’u) yalanlamıştı fakat azabım ve uyarılarım nasılmış (gördüler)!
a19. Biz onların üstüne o pek talihsiz günde her şeyi söküp atan bir kasırga gönderdik.
a20. (Öyle bir kasırga ki) insanları köklerinden sökülmüş hurma kütükleri gibi kaldırıp atıyordu.
a21. (Sonra) Benim azabım ve uyarmam nasılmış (gördüler)!
a22. Andolsun ki biz Kur’an’ı öğüt almak için (aklını işleterek anlamaya çalışanlara) kolaylaştırdık. Hani var mı düşünüp öğüt alan? Bkz. 19/97
a23. Semud (kavmi de Salih’le gönderdiğimiz) bütün uyarılarımızı yalanlamıştı.
a24. (Onlar da:) “Biz kendi içimizden çıkan bir faniye mi uyacağız? O takdirde biz apaçık bir sapıklık ve çılgınlık etmiş oluruz.
a25. Zikir (vahiy) aramızdan bir tek ona mı verildi? Hayır o yalancı küstahın biridir” demişlerdi.
a26. (Biz de Salih’e dedik ki:) “Küstah yalancı kimmiş yakında anlayacaklar.”
a27. “Şüphesiz biz onlara bir imtihan olmak üzere o dişi deveyi göndereceğiz. Şimdi onları gözetle ve sabret.”
a28. “Hem de onlara (kuyudan içecekleri) suyun (deve ile) kendi aralarında kesin olarak pay edildiğini haber ver. Su alış sırası (kiminse o) hazır bulun(up suyunu al)sın.” Bkz. 26/155
a29. (Bir müddet bu böyle devam ettikten sonra) onlar (en azgın olan) arkadaşlarını çağırdılar. O da (gelir gelmez kötü bir işe) kalkıştı ve (deveyi) boğazladı.
a30. (Sonra) Benim azabım ve uyarmam nasılmış (gördüler)!
a31. Şüphesiz biz onların üzerine korkunç bir ses gönderdik de onlar hayvan ağılındaki kuru otlar gibi ufalanıp çer çöpe döndüler.
a32. Andolsun ki Biz Kur’an’ı öğüt almak için (aklını işleterek anlamaya çalışanlara) kolaylaştırdık. Hani var mı düşünüp öğüt alan? Bkz. 19/97
a33. Lût kavmi de uyarıları yalanlamıştı.
a34#35. Biz de hepsinin üzerine taş savuran bir fırtına gönderdik. Yalnız Lût’un ailesini (iki kızını) katımızdan bir nimet olarak seher vakti kurtardık. Şükredenleri (iyilik bilenleri) işte böyle mükâfatlandırırız.

a36. Andolsun ki (Lût) bizim cezalandırma gücümüz konusunda onları uyarmıştı ama onlar bu uyarılara hep şüpheyle bakmış (onları ciddiye almamış)lardı.
a37. Onlar onun (melek olarak gelen) misafirlerine karşı (cinsel anlamda) kötülük yapmayı planlamışlardı. Biz de onların gözlerini silme kör ettik ve (onlara): “Haydi azabımın ve uyarılarımı(n kötü sonucunu) tadın (bakalım dedik)!”
a38. Andolsun ki sabahın erken vaktinde (etkileri) kalıcı bir azap onları yakaladı.
a39.  (Onlara:) “Haydi azabımı ve uyarılarımı tadın (bakalım dedik)!”
a40. Andolsun ki biz Kur’an’ı öğüt almak için (aklını işleterek anlamaya çalışanlara) kolaylaştırdık. Hani var mı düşünüp öğüt alan? Bkz. 19/97
a41. Andolsun Firavun’un ailesine de uyarıcılar gelmişti.
a42. Onlar ayetlerimizin hepsini yalanladılar. Biz de onları (yaptıkları yüzünden) mutlak galip tam muktedir olan Allah’ın şanına yaraşır şekilde cezalandırdık.
a43. (Ey Mekkeliler!) Sizin inkârcılarınız onlardan daha mı üstün? Yoksa sizin için (ilahi) kitaplarda bir kurtuluş belgesi (dokunulmazlık) mı var?
a44. Yoksa onlar: “Biz yekvücut olmuş bir grubuz üstünlük bizim hakkımızdır!” mı diyorlar?
a45. O topluluk yakında (Bedir gazvesinde) bozguna uğratılacak ve arkalarını dönüp kaçacaklardır.
a46. Daha doğrusu onlara vaad edilen (asıl) azap vakti o kıyamet saatidir. Kıyamet saatinin dehşeti ise tarif edilemeyecek kadar müthiş ve acı olacaktır!
a47.  Şüphesiz günaha batmış olanlar (o zaman görecekler ki) sapıklıkta ve ahmaklıkta kaybolup gitmişlerdir!
a48. O gün (onlar) yüzüstü ateşe sürüklenecekler (ve kendilerine): “Cehennemin acısını tadın!” denilecek.
a49.  Gerçekten biz her şeyi (bir yasaya göre) ölçü ve dengede yarattık. Bkz. 25/2 55/7 87/3
a50. (Bir şeyin olması için) bizim emrimiz göz kırpması kadar kısa sürede gerçekleşen bir iştir.
Bkz. 3/47 59 6/73 16/40 19/35 40/68
a51. Andolsun ki (inkârda ve isyanda) sizin gibi olanları hep helâk ettik. Fakat var mı düşünüp öğüt alan!
a52. Onların yaptıkları her şey kitaplarda kayıtlıdır.
a53. Küçük büyük (ne varsa) hepsi satır satır yazılmıştır.
a54. Şüphesiz Allah’a karşı gelmekten sakınan ve O’nun emirlerine uyanlar cennetlerde nehir kıyılarındadır.
a55. (Onlar) gücü her şeye yeten mülkünün sonu olmayan Allah’ın yanında sadakat makamındadırlar.
,
a1#2. Sınırsız rahmetiyle varlık âlemindeki her şeye merhamet eden (Allah Resulüne) Kur’an’ı öğretti.

a3. İnsanı yarattı
a4. Ona düşünmeyi ve konuşmayı öğretti.
a5. Güneş de ay da kendileri için belirlenen yörüngelerde bir hesaba göre hareket etmektedir.
a6. (Yaratılışları gereği) bitkiler de ağaçlar da (Allah’a) secde ederler (O’nun yasalarına uygun olarak hayat sürdürürler).
a7. Gökyüzünü O yükseltti ve (her şeyde) ölçü (ve denge)yi (O) koydu.
Bkz. 25/2 54/49 87/3
a8. (Allah’ın bu düzenini örnek alın ve) taşkınlık yapıp ölçüyü kaçırmayın haddi aşmayın!
a9. Değerlendirirken ölçülü ve adaletli olun. Değerlendirmelerinizde adaletsizlik yapmayın!
a10. (Allah) yeryüzünü bütün canlı varlıklar için yayıp döşedi.
a11#12. Orada meyveler ve salkımlı hurma ağaçları filizlenip dal veren taneler hoş kokulu bitkiler yarattı.

a13. O halde Rabbinizin nimetlerinden hangisini görmezden gelebilirsiniz?
a14. O (ilk) insanı pişirilmiş kuru bir balçıktan meydana getirdi.
a15. Cini de ateşin dumansızından (ışından) yarattı.
a16. O halde Rabbinizin yaratma nimetini nasıl görmezlikten gelebilirsiniz?
a17. O iki doğunun ve iki batının Rabbidir. Bkz. 7/137 37/5
a18. O halde Rabbinizin büyüklüğünü nasıl inkâr edebilirsiniz?
a19.  (Suları acı ve tatlı olan) iki denizi birbirine kavuşmak üzere salıverdi.
a20. Ama aralarında birbirlerine karışmalarını önleyen bir engel vardır (Bir tarafın tuzlu suyu diğer tarafın tatlı suyuna karışmamaktadır). Bkz. 16/14 25/53 27/61 35/12
a21. O halde Rabbinizin kudretini nasıl görmezden gelebilirsiniz?
a22. O denizlerin her ikisinden de inci ve mercan çıkar.
a23.  O halde Rabbinizin nimetlerinden hangisini inkâr edebilirsiniz?
a24. Deniz(ler)de koca dağlar gibi yüzen gemiler de O’nundur.
a25. O halde Rabbinizin azametini nasıl düşünmezsiniz?
a26.  Yer üzerinde bulunan her canlı fanidir (yok olacaktır).
a27. Ancak azamet ve ikram sahibi olan Rabbinin zatı baki kalacaktır. Bkz. 28/88
a28.  O halde Rabbinizin ezeli ve ebedi olduğunu nasıl inkâr edebilirsiniz?
a29. Göklerde ve yerde bulunanlar (her şeyi sadece) O’ndan isterler. O (bütün bunları hayata geçirmek için) her an yeni bir ilâhî tasarruftadır (yeni bir şey yaratmaktadır).
a30. O halde Rabbinizin yaratma ve hayatı devam ettirme tasarrufunu nasıl yalanlayabilirsiniz?
a31. Ey (kendilerine sorumluluk yüklenmiş olan) iki ağırlık (insan ve cin) toplulukları! (Verdiğimiz nimetlerden sonra) yakında sizi de hesaba çekeceğiz.
a32. O halde Rabbinizin sorgulamasını nasıl inkâr edebilirsiniz?
a33. Ey görünmeyen ve görünen iradeli topluluklar! Göklerin ve yerin çevrelerinden geçip gitmeye gücünüz yeterse haydi gidin. Büyük bir güç ve ilim olmadıkça geçip gidemezsiniz.
a34. O halde Rabbinizin her yere ve her şeye egemen olduğunu nasıl yalanlayabilirsiniz?
a35. Üzerinize dumansız bir alev ve kıpkızıl (zehirleyici ve) bunaltıcı bir duman gönderilir de artık kendinizi koruyamazsınız.
a36.  O halde Rabbinizin azabını nasıl inkâr edebilirsiniz?
a37.  Sonra gök yarılıp da kızaran yağ gibi kırmızı gül hâline geldiği zaman (hâliniz ne olur?) Bkz. 70/8
a38. O halde Rabbinizin Son Saatini nasıl umursamayabilirsiniz?
a39. O gün ne insana ne de cine günahları hakkında bir şey sorulmaya (gerek kalmaya)cak (çünkü her şey kendiliğinden ortaya çıkacak)tır.
a40. O halde Rabbinizin hesabını nasıl hafife alabilirsiniz?
a41. (O gün) suçlular simalarından tanınacak ve (cehenneme atılmak için) perçemlerinden ve ayaklarından yakalanacaktır.
a42. O halde Rabbinizin azabını nasıl gözardı edebilirsiniz?
a43. İşte bu o suçluların yalanladıkları cehennemdir.
a44. Onlar cehennem ateşi ile yüksek derecede kaynar su arasında gider gelirler.
a45. O halde Rabbinizin cezasını nasıl yalanlayabilirsiniz?
a46. Rabbinin huzuruna çıkıp (hesap verme) korkusuyla yaşayan kimseye iki cennet vardır.
a47. O halde Rabbinizin cennet nimetini nasıl inkâr edebilirsiniz?
a48. İki cennet de çeşitli güzelliklerle bezenmiştir.
a49. O halde Rabbinizin vefasını nasıl görmezden gelebilirsiniz?
a50. İkisinde de akmakta olan iki pınar vardır.
a51. O halde Rabbinizin ahiret nimetlerinden hangisini inkâr edebilirsiniz?
a52. İkisinde de her meyveden çiftler vardır.
a53. O halde Rabbinizin cennet nimetlerinden hangisini yalanlayabilirsiniz?
a54. Buralarda ağırlananlar yüz bezleri yaldızlı atlastan minderlere yaslanırlar. Her iki cennetin bahçelerindeki meyveleri kolayca alınacak kadar yere yakındır.
a55. O halde Rabbinizin cennet nimetlerinden hangisini yalanlayabilirsiniz?
a56. O cennetlerde gözleri efendilerinden başkasını görmeyen daha önce cin ve insanlardan hiç kimsenin dokunmadığı tatlı bakışlı eşler/arkadaşlar vardır.
Bkz. 37/48 38/52
a57. O halde Rabbinizin sizin için hazırladığı nimetlerden hangisini inkâr edebilirsiniz?
a58. Onlar sanki yakut ve mercandır.
a59. O halde Rabbinizin sınırsız nimetlerinden hangisini yalanlayabilirsiniz?
a60. İyiliğin karşılığı iyilikten başka bir şey olabilir mi?
a61. O halde Rabbinizin iyilik nimetini nasıl görmezden gelebilirsiniz?
a62. Bu iki cennetten başka iki cennet daha vardır.
a63. O halde Rabbinizin cennetlerini nasıl inkâr edebilirisiniz?
a64. Bu cennetlerin renkleri koyu yeşildir.
a65. O halde Rabbinizin nimetlerinden hangisini yalanlayabilirsiniz?
a66. İkisinde de durmadan fışkıran iki pınar vardır.
a67. O halde Rabbinizin nimetlerinden hangisini görmezden gelebilirsiniz?
a68. İkisinde de (değişik) meyveler hurma ve nar vardır.
a69. O halde Rabbinizin nimetlerinden hangisine nankörlük edebilirsiniz?
a70. İçlerinde huyu güzel yüzleri güzel hizmetçiler vardır.
a71. O halde Rabbinizin ihsanını nasıl gözardı edebilirsiniz?
a72. Onlar çadırlarda sadece eşleri için ayrılmış eşlerdir/arkadaşlardır.
Bkz. 44/54 ve dipnotu 52/20 56/22
a73. O halde Rabbinizin ikramını nasıl yalanlayabilirsiniz?
a74. Onlara daha önce hiçbir insan ve cin dokunmamıştır.
a75. O halde Rabbinizin hassasiyetini nasıl inkâr edebilirsiniz?
a76. Cennetlikler yeşil atlastan yapılmış yastıklara ve güzel yaygılara yaslanırlar.
a77. O halde Rabbinizin cennet nimetlerinden hangisini gözardı edebilirsiniz?
a78. Azamet ve ikram sahibi olan Rabbinin adı/şanı ne yücedir.
,
a1. Kıyamet koptuğu zaman
a2. Onun yalan olmadığı apaçık ortaya çıkacaktır.
a3. O (ortaya çıktıktan sonra dünyadaki eylemlerine göre) kimini alçaltacak kimini de yükseltecektir.
a4. Yeryüzü şiddetli bir şekilde sarsıldığında
a5#6. Dağlar paramparça olup toz toprak haline geldiğinde

a7. Siz o zaman üç sınıfa ayrılacaksınız.
a8. (Birinci sınıf:) Sağduyulu hareket edip Allah’ın istediği şekilde yaşayarak âhiret mutluluğuna erenler onlar ne mutlu kimselerdir!
a9. (İkinci sınıf:) Sağduyulu hareket etmeyip Allah’ın emirlerini dikkate almayarak kötülüğe batanlar onlar ne mutsuz kimselerdir!
a10. (Üçüncü sınıf: Hayatta iken imanda ve hayırda) başı çekenler (ahirette) en önde olanlardır.
a11. İşte onlardır Allah’a en yakın olanlar.
a12. Onlar esenlik ve mutluluk cennetlerindedir.
a13. Onların birçoğu geçmiş ümmetlerdendir.
a14. Birazı da sonrakilerdendir.
a15#16. (Onlar) mücevherlerle işlenmiş tahtlar üzerinde karşılıklı olarak oturup yaslanırlar.

a17#18. Sürekli genç kalan hizmetçiler cennet şarabı doldurulmuş testiler sürahiler ve kâselerle onların etrafında (servis için) dolanırlar.

a19. İçtiklerinden ne başları ağrır ne de taşkınlık ederler.
a20. Orada hoşlarına giden her türlü meyve vardır.
a21. Canlarının çektiği kuş etleri de vardır.
a22#23#24. (Onlar için dünyada) yaptıklarına karşılık bir mükâfat olarak (sedefteki) saklı inciler gibi keskin bakışlı eşler/arkadaşlar (olacaktır).
Bkz. 44/54 ve dipnotu 52/20 55/72

a25. Orada ne boş konuşmalar duyarlar ne de günaha yönelten bir çağrı.
a26. Sadece “selâm!” “selâm!” (“Mutluluklar!” “Mutluluklar!”) sözünü işitirler.
a27. Sağduyulu hareket edip Allah’ın istediği şekilde yaşayarak âhiret mutluluğuna erenler var ya; ne mutlu o âhiret mutluluğuna erenlere!
a28#29#30#31#32#33#34. (Onlar cennette) dikensiz ağaçlar meyveleri sarkmış muz ağaçları (kesintisiz) uzayan gölgeler çağlayarak akan sular tükenmeyen ve yasaklanmayan çok çeşitli meyveler içinde ve yüksek döşekler (sedirler) üzerindedirler.

a35. Biz onları yeni baştan (cennete lâyık güzellik ve karakterde) yaratırız.
a36#37#38. Onları ahiret mutluluğuna erenler için eşlerine düşkün ve yaşıt bakireler yaparız.

a39.  Bunların birçoğu önceki ümmetlerden
a40. Birçoğu da sonrakilerdendir.
a41. Sağduyulu hareket etmeyip Allah’ın emirlerini dikkate almayarak kötülüğe batanlar ise ne mutsuz kimselerdir!
a42#43#44. (Onlar) içlerine işleyen bir ateş ve kaynar su içinde ve serinliği ve hoşluğu olmayan kapkara bir dumanın gölgesinde bulunurlar.

a45. Çünkü onlar bundan önce (dünyada varlık içinde) şımartılmış kimselerdi.
a46. (Onlar) büyük günahları işlemekte ısrar ederlerdi.
Bkz. 4/31
a47. Derlerdi ki: “Ölüp toprak olduktan ve çürüyüp kemik haline geldikten sonra mı biz diriltilecekmişiz?”
a48. “Ölmüş gitmiş atalarımız da mı (diriltilecek)?”
a49. De ki: “Hem öncekiler hem de sonrakiler
a50. Bilinen bir günün belli vaktinde mutlaka toplanacaklardır.
a51.  Sonra siz ey yoldan sapmış ve hakikati yalanlamış olanlar!
a52. Şüphesiz zakkum olan bir ağaçtan yiyeceksiniz.
a53. Karınlarınızı ondan dolduracaksınız.
a54. Üstüne de o kaynar sudan içeceksiniz.
a55. Üstelik susamış develerin suya saldırışı gibi saldırarak içeceksiniz.
a56. İşte bu hesap gününde onların ziyafetleridir.
a57. (Ey inkârcılar!) Sizi biz yarattık. Hâlâ tasdik etmeyecek misiniz?
a58. (Rahimlere) akıttığınız o meniye ne dersiniz?
a59. Onu yarat(tıp insan haline getir)en siz misiniz yoksa Biz miyiz?
a60. Aranızda (farklı eceller belirleyerek) ölümü takdir eden biziz. Hiç kimse bizim önümüze geçemez (Bizi bu işten alıkoyamaz).
a61. Amacımız benzerlerinizi yerinize geçirmek ve hepinizi bilmediğiniz bir âlemde yeniden yaratmaktır.
a62. Siz ilk olarak nasıl yaratıldığınızı dünyaya nasıl geldiğinizi çok iyi biliyorsunuz. O hâlde (yeniden yaratılacağınızı) niçin düşünmüyorsunuz?
a63. (Toprağa) ekmekte olduğunuz (tohum)u gördünüz mü?
a64. Onu bitiren siz misiniz yoksa Biz miyiz?
a65#66#67. Dileseydik onu kuru bir çöp yapardık da şaşkınlık içinde (şöyle) geveleyip dururdunuz: “Muhakkak biz çok ziyandayız (emeklerimiz boşa gitti). Hatta büsbütün yoksun bırakıldık!”

a68.  Ya içtiğiniz suya ne dersiniz?
a69. Onu buluttan yağdıran siz misiniz yoksa Biz miyiz?
a70. Dileseydik onu acı ve tuzlu bir su yapardık. O hâlde niçin hâlâ şükretmiyorsunuz?
a71.  Tutuşturduğunuz ateşe ne dersiniz!
a72. Onun ağacını yaratan siz misiniz yoksa Biz miyiz?
a73. Biz onu hem düşündürücü ibret verici bir uyarıcı (cehennemi hatırlatıcı) hem de ihtiyacı olanlar için bir yararlanma kaynağı (enerji) olarak yarattık.
a74. Öyleyse kudret sahibi Rabbinin ismini/şanını tesbih et (Rabbin için çalış ve Rabbin için yaşa)!
a75. İş onların sandığı gibi değil! Yıldızların yerlerine ve düşme noktalarına yemin ederim.
a76. Doğrusu bu (yemin) eğer bilirseniz gerçekten büyük bir yemindir.
a77. O gerçekten değerli ve şerefli bir Kur’an’dır.
a78. O iyi korunmuş bir kitapta Levh-i Mahfuz’dadır. Bkz. 43/4
a79. Ona ancak arındırılmış olanlar dokunabilir.
a80. (Çünkü o) âlemlerin Rabbi (tarafın)dan indirilmiştir.
a81.   Şimdi siz bu sözü mü kirletip küçümseyeceksiniz?
a82. (Ve böylece) hakikati inkâr ederek yalanla beslenmeyi alışkanlık haline getireceksiniz.
a83.  Ya o can boğaza gelip dayandığı zaman
a84.  O vakit siz sadece bakıp durursunuz.
a85. (O anda) biz ona sizden daha yakınız. Fakat siz (bizi) göremezsiniz.
a86#87. Eğer yeniden diriltilip hesaba çekilmeyecekseniz ve (iddianızda da) doğru kimseler iseniz o gırtlağa gelen canı geri çevirin bakalım!

a88.  Eğer ölen kimse Allah’a yakın olanlardan ise
a89.  Artık onun için bir rahatlık hoş bir rızık ve nimetleri bitmez kedersiz bir cennet vardır.
a90#91. Ve yine eğer (ölen kişi) sağduyu ile hareket edip Allah’ın emirleri doğrultusunda yaşayarak âhiret mutluluğuna erenlerden ise kendisine: “Selam olsun sana (ey) âhiret mutluluğuna eren kimse!” (denir).

a92. Yok eğer o hakkı yalanlayan sapkınlardan ise
a93. Artık (onun için) kaynar sudan bir ziyafet (vardır)
a94. Bir de cehenneme atılma vardır.
a95. Şüphesiz bu kesin gerçektir.
a96. O halde kudret sahibi Rabbinin ismini/şanını yücelt (Rabbin için çalış)!
,
a1. Göklerde ve yerde olan her şey Allah’ı tesbih etmektedir (O’nun verdiği vazifeyi icra ederek O’na karşı sorumluluğunu yerine getirmektedir). O mutlak galiptir hüküm ve hikmet sahibidir.
a2. Göklerin ve yerin hükümranlığı O’na aittir. Hayat veren de öldüren de O’dur. O’nun gücü her şeye yeter. Bkz. 3/189 4/126 5/120 24/42 85/9
a3. O Evveldir (başlangıcı olmayandır) ve Âhirdir (sonu olmayan ebedi olandır). Zahirdir (varlığı fiillerinin etki ve sonuçlarından bilinendir). Batındır (zatının hakikati ve mahiyeti gizli olup duyularla kavranamayan ve gözlerle görünemeyendir). O her şeyi en güzel biçimde bilendir.
a4. O gökleri ve yeri altı evrede yaratmış sonra da yarattığı her şeyin kanununu koyarak onlar üzerinde egemenlik kurmuştur. O hem toprağa giren ve ondan çıkan her şeyi hem de gökten inen ve ona yükselenleri bilir. Nerede olursanız olun O sizinle beraberdir ve Allah bütün yaptıklarınızı görmektedir. Bkz. 32/4 5; 34/2 ve dipnotu.
a5. Göklerin ve yerin hükümranlığı O’na aittir. Her işin sonu Allah’a varır.
a6. O gündüzü kısaltarak geceyi uzatır ve geceyi kısaltarak da gündüzü uzatır. Ve O kalplerde olanı eksiksiz bilir.
a7. Allah’a ve Resulüne inanın ve O’nun size emanet olarak tevdi ettiği şeylerden başkaları için harcayın. Çünkü sizden iman edip de (Allah yolunda) sınırsızca harcayanlar büyük bir mükâfat göreceklerdir.
a8. Size ne oluyor ki Rabbinize iman etmeniz için Peygamber sizi davet ettiği halde Allah’a iman etmiyorsunuz? Hâlbuki O sizden kesin söz almıştı. Eğer cidden mü’min olmak istiyorsanız (sözünüze durun ve bu davete olumlu cevap verin)! Bkz. 5/7 ve dipnotu 7/172 ve dipnotu
a9.  O sizi karanlıklardan aydınlığa çıkarmak için kulu (Muhammed’)e apaçık ayetler indirendir. Şüphesiz Allah size karşı çok bağışlayan çok merhamet edendir. Bkz. 2/257 14/1
a10.  Ve size ne oluyor ki Allah yolunda har-cama yapmıyorsunuz? Hâlbuki göklerin ve yerin mirası (mülkü) Allah’ındır. İçinizden zaferden (Mekke’nin fethinden) önce (Allah yolunda) harcayanlar ve savaşanlar (diğerleri ile) bir olmaz. Onların derecesi daha sonra mal harcayıp savaşanların derecesinden daha üstündür. Bununla birlikte Allah her iki gruba da en güzel ödülü vaad etmiştir. Allah yaptıklarınızdan bütünüyle haberdardır. Bkz. 4/95
a11. Kim Allah’a güzel bir ödünç verirse (malını Allah için harcarsa) Allah bunu kendisi için katlayarak artırır. Böyle birisi için ayrıca onur verici bir de ödül vardır. Bkz. 2/245 57/11 18 73/20
a12. Mü’min erkeklerle mü’min kadınların (iman ve iyi amelleriyle kazandıkları) nurlarının önlerinden ve sağlarından (aydınlatıp) gitmekte olduğunu göreceğin gün kendilerine şöyle denir: “Bugün size müjdelenen şey içlerinden ırmaklar akan yerleşip mesken edineceğiniz cennetlerdir.” İşte bu büyük bir kurtuluştur.
a13. O gün münafık erkekler ve münafık kadınlar iman edenlere şöyle diyecekler: “Bize bakın da sizin nurunuzdan (ışığınızdan) istifade edelim!” Onlara: “Arkanıza (dünyaya) dönün de (burası için bir) nur arayın!” denilecek. Derken aralarına kapısı olan bir duvar çekilecek. Bu duvarın (münafıklar pişmanlık içinde mü’minleri izleyecekleri) bir kapısı olup onun (mü’minlerin bulunduğu) iç tarafında rahmet (münafıkların bulunduğu) dış tarafında ise azap vardır.
Bkz. 7/46
a14. (Münafıklar) mü’minlere şöyle seslenecekler: “Biz de (dünyada) sizinle beraber değil miydik?” (Mü’minler de) diyecekler ki: “Evet fakat sizler (münafıklık ederek) kendinize yazık ettiniz. Başımıza musibetler gelmesini gözlediniz daima şüphe içinde yaşadınız. Allah’ın (ölüm) emri gelinceye kadar kuruntular sizi aldattı. O çok aldatıcı (şeytan) Allah hakkında da sizi yanılttı.”
Bkz. 31/33 35/5 83/29-35
a15. (Ey münafıklar!) Bugün ne sizden ve ne de inkârcılardan (kurtuluş için) fidye kabul edilmez. (Yaptıklarınız yüzünden) varacağınız yer cehennem ateşidir. Size layık olan da odur. Orası varılacak ne kötü bir yerdir!
a16. Allah’tan gelen öğütlerin ve O’nun indirdiği gerçeğin (Kur’an’ın) etkisi ile mü’minlerin kalplerinin yumuşayacağı ürpereceği gün hâlâ gelmedi mi? (Mü’minler) daha önce kendilerine kutsal kitap verilenler gibi olmasınlar. Uzun zaman geçince onların kalpleri katılaştı ve çoğu yoldan çıkmış kimseler oldu.
a17. Bilesiniz ki; Allah (nasıl) ölümünden sonra yeryüzüne hayat veriyorsa (katılaşmış kalplere de aynı o şekilde hayat verebilir). Apaçık gerçekleri böyle (misallerle) açıklıyoruz ki aklınızı kullana(rak ölmeye yüz tutmuş kalplerinizi canlandıra)sınız.
a18.   Gerçek şu ki sadaka veren erkekler ve sadaka veren kadınlar ile çıkar amacı gütmeksizin gönüllü olarak Allah’a ödünç verenler (O’nun rızası için dünyalık varlıklarla cennet nimetlerini barter yapanlar) var ya; işte onlar verdiklerini kat kat fazlasıyla geri alacaklardır. Onlar için (ayrıca) onurlandırıcı bir de ödül vardır.
Bkz. 2/245 57/11 73/20
a19. Allah’a ve resullerine gerçekten inananlar var ya; işte onlar hem özü sözü doğru olanlar hem de Allah’ın huzurunda tanık olacak olanlardır (Allah’a verdikleri sözde duranlar ve hayatlarıyla gerçeğe şahitlik edenler olarak muamele göreceklerdir). Onların hem mükâfatları hem de nurları vardır. Ama inkâr edip ayetlerimizi yalanlayanlara gelince; işte onlar da cehennemliklerdir.
Bkz. 24/35-36 39/22
a20. İyi bilin ki dünya hayatı bir oyundur bir oyalanmadır bir süstür kendi aranızda karşılıklı övünmedir mal ve nesli çoğaltma yarışıdır. Tıpkı o yağmura benzer ki bitirdiği ürün çiftçilerin hoşuna gider ama sonra kurur sen onu sapsarı görürsün sonra da çerçöp haline gelir. (İşte dünya hayatı da böyledir. Kuruyup çerçöp olan nebatat gibi sonu gelecektir.) Âhirette inkârcılar için (yaptıkları yüzünden) şiddetli bir azap mü’minler için ise Rableri tarafından bir bağışlanma ve hoşnutluk vardır. Evet dünya hayatı aldatıcı bir hazdan başka bir şey değildir.
Bkz. 10/24 18/45 38/27 39/21
a21. (O halde dünyaya kendinizi kaptırmadan) Rabbinizden bir bağışlanmaya ve Allah’a ve Resulüne inananlar için hazırlanmış yerle gök arası kadar geniş olan cennete (girmek için) yarışın (koşuşun/koşuşturun)! İşte bu Allah’ın lütfudur. Onu dilediğine (faydalı amellerinden dolayı) verir (yeter ki siz dileyin ve gereklerini yerine getirin). Allah büyük lütuf sahibidir.
Bkz. 3/133
a22. Gerek yeryüzünde (kıtlık kuraklık ve deprem gibi) görülen gerekse (hastalık koru ve açlık gibi) başınıza gelen her musibet tarafımızdan yaratılmadan önce kesinlikle bir kitapta (Levh-i Mahfuz’da) belirlenmiş (Allah tarafından bilinmiş)tir. Şüphesiz bu ayrıntılı planlama Allah için kolay bir iştir.
Bkz. 20/9
a23. Elinizden çıkana üzülmeyesiniz ve Allah’ın size verdiği nimetlerle şımarmayasınız diye (böyle yaptık). Allah kendini beğenip şımaran hiç kimseyi sevmez.
a24. Onlar hem kendileri cimrice davranırlar hem de başkalarına cimri olmayı önerirler. Kim hayır yapmaktan kaçınırsa bilsin ki Allah hiçbir şeye muhtaç değildir (kimsenin yapacağı hayra vereceği sadakaya ihtiyacı yoktur aksine her varlık O’na muhtaçtır) ve O övgüye (en) layık olandır.
a25. Andolsun biz resullerimizi apaçık delillerle/kanıtlarla gönderdik ve beraberlerinde kitaplar indirdik ve insanlar arasında adaleti ve hukukun üstünlüğünü sağlayacak değer ölçüleri koyduk. Ayrıca insanlar için çok faydaları bulunan ve güçlü bir madde olan demiri indirdik (yarattık ki insanlar ondan yararlansın). Böylece Allah Kendisini görmedikleri halde hem Kendi davasına hem de resullerine yardım edenleri ortaya çıkarsın. Şüphesiz Allah mutlak güç sahibidir her işte üstün ve mutlak galiptir.
a26. Andolsun biz Nuh’u ve İbrahim’i resul olarak gönderdik. Nebiliği ve kitabı onların soylarına da verdik. Onlardan kimi doğru yola ermiş içlerinden çokları da doğru yoldan çıkıp sapmıştır.
a27. Sonra bunların ardından peş peşe resullerimizi gönderdik. Onların arkasından da Meryem oğlu İsa’yı gönderdik. Ona İncil’i verdik ve kendisine uyanların kalplerine şefkat ve merhamet duygusu koyduk. (Kendiliklerinden) icat ettikleri ruhbanca riyazete (aşırı sofuluğa) gelince biz onlara bunu emretmedik. Allah’ın rızasını kazanmak arzusuyla onu kendileri uydurdu. Ama sonra ona da gerektiği gibi uymadılar (teslis inancına ve riyakârlığa saptılar). Biz de içlerinden iman edenlere karşılığını verdik fakat onların çoğu yoldan çıkmışlardı.
a28. Ey inananlar! Allah’a karşı sorumluluğunuzun bilincine varın ve O’nun resullerine inanın ki O size rahmetinden iki hisse versin ayrıca sizin için aydınlığında yol alacağınız bir nur var etsin ve sizi bağışlasın. Zira Allah günahları çok bağışlayandır (bilhassa mü’min kullarına karşı) merhameti bol olandır.
a29. Böylece kitap ehli (Yahudiler ve Hristiyanlar) bilsinler ki Allah’ın lütfu onların tekellerinde değildir. Lütuf bütünüyle Allah’ın yetkisindedir takdirindedir. O onu dilediğine verir. Çünkü Allah büyük lütuf sahibidir.
,
a1. (Ey Resul!) Kocası hakkında seninle tartışan (hüküm için direnen) ve Allah’a şikâyette bulunan (kadın)ın sözünü Allah işitmiştir. Allah sizin sürdürdüğünüz konuşmayı (zaten) işitmekteydi. Çünkü Allah gizli açık bütün konuşmaları işitir bütün yaptıklarınızı bilir.
a2. İçinizden “zihâr” yaparak (sen bana anamın sırtı gibisin/annem kadar haramsın demek yoluyla) eşlerinden ayrılmağa kalkışan kimseler bilsinler ki o kadınlar onların anaları değildir. Anaları ancak onları doğurmuş olanlardır. Bununla beraber onlar gerçekten çirkin ve asılsız bir söz söylüyorlar. Muhakkak ki Allah çok affedendir çok bağışlayandır.
a3. Eşlerinden zihâr yaparak (sen bana annem kadar haramsın diyerek) ayrılıp sonra da söylediklerinden dönecek olanlar eşleriyle birbirlerine dokunmadan önce bir köle azad etmeleri (tutsak bir insanı özgürlüğüne kavuşturmaları) gerekir. İşte (yaptığınız yanlışa karşı ceza olarak) sizden istenen budur. Allah yaptıklarınızdan hakkıyla haberdardır.
a4. Ancak kim (köle azat etme imkânı) bulamazsa eşine dokunmadan önce art arda iki ay oruç tutmalıdır. Kimin de buna gücü yetmezse altmış fakiri doyurmalıdır. Bunlar (cahiliye âdetlerinden vazgeçerek) Allah’a ve Resulüne hakkıyla iman ettiğinizi ispat etmeniz için gereklidir. İşte bunlar Allah’ın çizdiği sınırlardır. (Bu sınırları) inkâr edenler için elem dolu bir azap vardır.
a5. Allah’a ve Resulü’ne karşı gelenler kendilerinden öncekilerin alçaltıldığı gibi alçaltılacaklardır. Oysa (bu konularda) Biz apaçık ayetler indirdik. İşte (bu ayetleri) inkâr eden (ve Hakka karşı direnen)ler için alçaltıcı bir azap vardır.
a6. O (kıyamet) gün(ü) Allah onların hepsini diriltecek ve yaptıklarını kendilerine (bütün ayrıntılarıyla) haber verecektir. Kendileri yaptıklarını unutmuş fakat Allah (onların yaptıklarını) kaydetmiştir. Zira Allah her şeye ayrıntısıyla şahittir.
a7. Göklerde olanları da yerde olanları da Allah’ın bildiğinin farkında değil misin? Üç kişinin gizli bulunduğu yerde dördüncüsü mutlaka O’dur. Beş kişinin gizli bulunduğu yerde altıncıları mutlaka O’dur. Bunlardan az veya çok olsunlar ve nerede bulunurlarsa bulunsunlar O mutlaka onlarla beraberdir. Sonra kıyamet günü yaptıklarını onlara haber verecektir. Doğrusu Allah her şeyi bilendir.
a8. Gizli konuşmaktan menedildikten sonra yine o menedildikleri şeyi yapmaya kalkışarak günah işlemek düşmanlık etmek ve resule karşı gelmek hususunda gizlice konuşanları görmedin mi? Onlar sana geldikleri zaman seni Allah’ın selamlamadığı gibi selamlıyorlar (“Es-selâmü Aleyküm” yerine üzerine ölüm olsun manasına gelen “Es-Sâmü Aleyküm” diyorlar). Üstelik kendi aralarında; “söylediklerimizden dolayı Allah bize azap etse ya!” diy(erek de alay ediy)orlar. Cehennem onların hakkından gelecektir! Onların hepsi oraya (mutlaka) atılacaklardır. Ne kötü varış yeridir orası (bir bilseler)!
a9.  Ey inandıklarını iddia edenler! Siz baş başa gizlice konuştuğunuz zaman günahı düşmanlığı ve resule itaatsizliği fısıldamayın! İyiliği konuşun ve takva üzere bir araya gelin. Huzurunda toplanacağınız Allah’a karşı sorumluluğunuzun bilincinde olun!
Bkz. 4/114
a10. (Meşrû konularda olmayan) kulis ve toplantılar mü’minleri üzmek için şeytanın telkin ettiği davranışlardır. Aslında (münafıkların fısıldamaları) Allah’ın izni olmaksızın mü’minlere asla zarar veremez. Onun için inananlar yalnızca Allah’a güvensinler.
a11. Ey inananlar! Size: “lobicilik faaliyeti için meclisler oluşturun!” denildiği zaman faaliyete geçin ki Allah da sizin önünüzü açsın (sizi desteklesin). Ve size: “(Hakka hizmet için) ayağa kalkın!” denilince de harekete geçin ki Allah sizden inananları ve kendilerine ilim verilenleri derecelerle yükseltsin! Allah yaptıklarınızdan haberdardır.
a12. Ey inananlar! Resul’le baş başa (özel olarak) görüşmek istediğinizde bu hususî görüşmenizden önce (çevrenizdeki muhtaçlara) bir sadaka verin. Bu sizin yararınıza olacak ve sizin (iç) temizliğinizi sağlayacaktır. Ama buna gücünüz yetmezse (bilin ki) Allah çok affedicidir merhameti ve ihsanı boldur.
a13. Baş başa konuşmanızdan önce sadaka vermekten ürktünüz mü? Sizler bunu yapamayınca Allah da sizden bu yükümlülüğü kaldırdı. Şu hâlde namazı ikame edin zekâtı verin ve Allah’ın ve Resulünün emirlerine uyun! Şüphesiz Allah yaptıklarınızdan haberdardır.
a14. Allah’ın kendilerine gazap ettiği bir topluluğu dost edinenleri görmedin mi? Onlar ne sizdendirler ne de onlardan. Bile bile yalan yere yemin ediyorlar.
a15. Allah onlara çetin bir azap hazırlamıştır. Gerçekten onların yaptıkları şey ne kötüdür!
a16. Onlar yeminlerini kalkan olarak kullanıp (insanları) Allah’ın dininden alıkoydular. Bunun için onlara alçaltıcı bir azap vardır.
a17. Ne dünyalık servetleri ne de soy sopları onları Allah’(ın azabın)a karşı koruyamayacaktır. Onlar cehennemliktirler. Hem de orada devamlı kalacaklardır.
a18. Allah’ın onların tümünü tekrar dirilteceği gün (şimdi) senin önünde yemin ettikleri gibi haklı oldukları zannıyla O’nun önünde de yemin edecekler. İyi bilin ki onların işi gücü yalan söylemektir.
Bkz. 6/22-23 16/28
a19. Şeytan onlar üzerinde egemenlik kurmuş ve onlara Allah’ı anmayı unutturmuştur. İşte onlar şeytanın tarafında olanlardır. İyi bilin ki şeytanın tarafında olanlar ziyana uğrayanlardır.
a20. Allah’a ve Resulüne karşı (onların koydukları sınırları tanımayıp kendileri sınır koymaya kalkışmakla) meydan okuyanlar var ya işte onlardır en zelil ve en alçak olanlarla aynı safı paylaşanlar.
a21. Çünkü Allah: “Ben ve resullerim elbette galip geleceğiz” diye hükmetmiştir. Şüphesiz ki Allah güçlüdür her şeyin mutlak galibidir.
Bkz. 9/33 37/171-173
a22. Allah’a ve ahiret gününe inanan bir topluluğu Allah’a ve Resulüne karşı duran hiç kimse ile isterse o kimseler babaları çocukları kardeşleri yahut akrabaları olsun karşılıklı sevgi ve dostluk içinde göremezsin. Çünkü Allah inananların kalplerine imanı nakşetmiş ve onları katından bir ruh (vahiy) ile desteklemiştir. Onları altlarından ırmaklar akan cennetlere yerleştirecek ve onlar orada ebedi kalacaklardır. Allah onlardan razı olmuş onlar da O’ndan hoşnut olmuşlardır. İşte onlar Allah’ın tarafında olanlardır. Ve iyi bilin ki kurtuluşa erenler de Allah’ın tarafında yer alanlardır.
Bkz. 3/28 4/139 144 5/51 57 9/23 19/81 29/25 60/1
,
a1. Göklerde ve yerde olan her şey Allah’ı tesbih eder (O’nun istediği şekilde vazifelerini icra ederek hayatlarına devam ederler). O dilediğini yapma kudretine sahiptir her işinde ve her hükmünde bir hikmet vardır.
a2. Ehl-i Kitap’tan (peygambere suikast tertipleyip) küfre sapanları (savaş için) ilk toplanmalarında yurtlarından çıkaran O'dur. Siz çıkacaklarını sanmamıştınız. Onlar da kalelerinin kendilerini (Allah’ın azabından) koruyacağını sanmışlardı. Fakat Allah onları ummadıkları bir yerden vurdu ve kalplerine korku düşürdü. Öyle ki evlerini hem kendi elleriyle hem de mü’minlerin elleriyle yıkıp yok etti. Artık bundan ders alın ey derin kavrayış sahipleri!
a3. Eğer Allah (yaptıkları yüzünden) onların sürgüne gitmelerine hükmetmemiş olsaydı elbette onları dünyada (başka şekilde) cezalandıracaktı. Ahirette ise onlar için cehennem azabı vardır.
a4. Bütün bunlar onların Allah’a ve Resulü’ne karşı gelmeleri sebebiyledir. Kim Allah’a karşı gelirse bilsin ki Allah’ın azabı şiddetlidir.
a5. (O ihanet eden Yahudilerin kendilerine siper edindikleri) hurma ağaçlarından her ne kesmiş veya kökü üzere bırakmış iseniz hepsi de Allah’ın izniyle olmuştur. Ve (bu izin) yoldan çıkmışları rezil etmek içindir.
a6. (Nadiroğullarının) mallarından savaşılmaksızın resulüne kolayca kazandırdığı ganimetler için siz at ya da deve koşturmuş değilsiniz. Fakat Allah Resullerini (Hakka karşı direnen azgın ve isyankâr toplumlardan) dilediği kimselerin üzerine salıp onlara üstün kılar. Çünkü Allah’ın her şeye hakkıyla gücü yeter.
a7. Allah’ın (idaresi Müslümanların eline geçen) memleketlerin ahalisinden savaşılmaksızın resulüne kazandırdığı mallar Allah’a resulüne (ölen mü’minlerin) yakınlarına yetimlere yoksullara ve yolda kalmışlara aittir. Bunu böyle yaptık ki servet (sırf) sizden zenginler arasında dolaşan bir servet (ve güç) hâline gelmesin. Resul size neyi verdiyse onu alın neyi de size yasak ettiyse ondan vazgeçin. Allah’a karşı gelmekten sakının. Şüphesiz Allah’ın azabı çetindir.
a8. Bu (ganimet malları ayrıca) Allah’tan bir lütuf ve hoşnutluk ararken ve Allah’a ve resulüne yardım ederken yurtlarından ve mallarından uzaklaştırılan fakir muhacirlerindir. İşte onlar (imanlarında ve eylemlerinde) doğru olan kimselerdir.
a9.  Kendilerinden önce o yurdu (Medine’yi) hazırlayıp imanı (gönüllerine) yerleştirenler hicret edenleri severler. Onlara verilenlerden dolayı içlerinde bir rahatsızlık duymazlar. Kendileri son derece ihtiyaç içinde bulunsalar bile onları (muhacirleri) kendilerine tercih ederler. Her kim nefsinin hırsından ve mala düşkünlüğünden kendini kurtarırsa işte onlardır kurtuluşa erenlerdir. Bkz. 8/75 9/100 76/8
a10. Onlardan (Muhacirlerle Ensar’dan) sonra gelenler şöyle derler: “Ey Rabbimiz! Bizi ve bizden önce iman etmiş olan kardeşlerimizi bağışla! Kalplerimizde iman edenlere karşı kin ve kıskançlık gibi duygulara yer verme! Ey Rabbimiz! Şüphesiz ki sen çok şefkatli çok merhametlisin!”
a11. Bakmaz mısın şu münafıklık yapanlara? (Onlar) Ehl-i Kitaptan o küfre sapan kardeşlerine şöyle diyorlar: “Yemin ederiz ki eğer siz (Medine’den) çıkarılırsanız muhakkak biz de sizinle beraber (oradan) çıkarız ve sizin aleyhinizde hiçbir zaman kimseye itaat etmeyiz. Eğer size savaş açılırsa muhakkak size yardım ederiz.” Halbuki Allah şahittir ki onlar kesinlikle yalancıdırlar.
a12. Andolsun ki eğer (kardeşleri olan Nadiroğulları Medine’den) çıkarılsalar (bile bunlar) onlarla beraber çıkmazlar. Eğer onlarla savaşılsa onlara yardım etmezler. Yardım etmeye kalksalar bile zoru görünce arkalarını dönüp kaçarlar. Sonra (Allah onları helak eder ve) kendilerine de yardım edilmez.
a13. (Ey inananlar!) Onların kalplerine (dehşet ve yılgınlık uyandırma bakımından) Allah’tan daha çok sizin korkunuz sinmiştir. Çünkü onlar Allah’ın kudret ve azametini gereği gibi kavramayan bir topluluktur.
a14. Onlar sizinle toplu olarak savaşamazlar ancak surla çevrilmiş kasabalarda yahut duvarların ardından savaşmak isterler. Kendi aralarındaki çekişmeleri şiddetlidir. Sen onları toplu sanırsın ancak onların kalpleri dağınıktır. Bu ise onların aklını işletmeyen bir topluluk olmalarındandır.
a15. Onların durumu kendilerinden az bir zaman önce yaptıklarının cezasını (Bedir’de) tatmış olan (Mekkeli müşriklerin) durumu gibidir. Onlara (ahirette de) elem dolu bir azap vardır.
a16.  Münafıkların durumu ise tıpkı şeytanın durumu gibidir. Çünkü şeytan insana: “İnkâr et” der; (insan) inkâr edince de: “Şüphesiz ben senden uzağım. Çünkü ben âlemlerin Rabbi olan Allah’ın (azabından) korkarım” der.
a17. Nihayet ikisinin de (şeytanın da kandırıp inkâra götürdüğü kişinin de) âkıbeti içinde yerleşip kalmak üzere Ateşe girmektir. İşte zalimlerin cezası budur.
a18. Ey inananlar! Allah’a karşı sorumlu olun ve O’nun emirleri doğrultusunda yaşayın! Herkes yarın (âhiret) için ne gönderdiğine dikkat etsin. Allah’a karşı gönülden saygılı olun ve O’na karşı gelmekten sakının. Şüphesiz ki Allah yaptığınız her şeyden hakkıyla haberdardır.
a19. Allah’ı unutan ve bu yüzden Allah’ın da kendilerine öz benliklerini unutturduğu kimseler gibi olmayın! İşte onlar yoldan çıkan kimselerdir. Bkz. 63/9
a20. Cehennem halkı ile cennet halkı bir olmaz. Cennet halkı kurtuluşa eren kimselerdir. Bkz. 13/19 38/28 40/58 45/21 47/14
a21. Eğer biz bu Kur’an’ı bir dağa indirmiş olsaydık (onca cesametine rağmen) dağın ezilip büzülerek Allah(’ın rızasını kazanamama ve mesajın sorumluluğunu yerine getirememe) korkusuyla paramparça olduğunu görürdün. İşte (bütün) bu örnekleri düşünsünler diye insanlara veriyoruz. Bkz. 33/72 ve dipnotu
a22.  Allah O’dur ki O’ndan başka ilah yoktur. O görülmeyeni (yaratılmışların kavrayış alanı dışındaki şeyleri) de görüleni de bilendir. O Rahman’dır (yarattıklarını esirgeyen ve koruyandır) ve Rahim’dir (yarattıklarına karşı daima şefkatli ve merhametlidir).
a23. O öyle bir Allah’tır ki O’ndan başka hiçbir İlâh yoktur. Melik’tir (mülk ve saltanatı devamlı olandır) Kudüs’tür (her türlü eksiklikten uzaktır) Selâm’dır (barış ve esenliğin kaynağıdır) Mümin’dir (emniyet ve güvenlik verendir) Müheymindir (her şeyi gözetip koruyandır) Aziz’dir (kudreti her şeye üstündür) Cebbar’dır (iradesine asla karşı çıkılmayan her dilediğini mutlaka yapandır) Mütekebbir’dir (azamet ve ululuk O’nun hakkıdır). Allah (müşriklerin kendisine) koştukları ortaklardan uzaktır.
a24. O yaratan (bir uygunluk içinde) yoktan var eden (yarattıklarına) şekil veren Allah’tır. En güzel isimler/sıfatlar O’nundur. Göklerde ve yerde olan her şey O’nun şanını yücelterek vazifesini icra etmektedir. O mutlak galiptir hüküm ve hikmet sahibidir.
,
a1. Ey inananlar! Benim de düşmanım sizin de düşmanınız olan kimseleri dost edinmeyin! Onlar size gelen gerçeği inkâr ettikleri ve Rabbiniz olan Allah’a inandığınızdan dolayı Resulü ve sizi (yurdunuz Mekke’den) çıkardıkları halde siz onlara sevgi(niz ve akrabalık bağları yüzünden) sır veriyorsunuz. Eğer gerçekten Benim yolumda mücadele etmek ve hoşnutluğumu kazanmak amacıyla yurdunuzu terk edip çıktıysanız kâfirlere bilgi sızdırarak onlara karşı nasıl sevgi besleyebilirsiniz? (Unutmayın ki) Ben sizin gizlediğiniz ve açığa vurduğunuz her şeyi bilirim. Sizden kim bunu yaparsa (onlara sevgi gösterip sır verirse) doğru yoldan sapmış olur. Bkz. 3/28 4/139 144 5/51 57 9/23 19/81 29/25 58/22
a2. (Unutmayın ki) onlar size karşı bir zafer kazanacak olsalar size (dostluk göstermezler) düşman kesilirler. Size elleriyle ve dilleriyle her türlü kötülüğü yapmaktan geri durmazlar tekrar küfre geri dönmenizi isterler.
a3.  (Kendilerini korumaya kollamaya çalıştığınız) akraba ve çocuklarınızın kıyamet günü size asla faydası olmayacaktır. O gün yaptığınız işlere göre (Allah onlarla) aranızı ayıracaktır. Allah yaptıklarınızı hakkıyla görendir.
a4.  Gerçekten İbrahim ve ona uyanlar sizin için pek güzel bir örnektir. Onlar kendi toplumlarına şöyle seslenmişlerdi: “Kesinlikle biz sizden de Allah’tan başka bütün o taptıklarınızdan da uzağız. Sizin inandığınız her şeyi reddediyoruz. Sizinle bizim aramızda tek Allah’a inanacağınız zamana kadar sürecek bir düşmanlık ve nefret olacaktır!” Yalnız İbrahim’in (henüz men edilmemişken) babasına: “Senin (hidayete gelmen) için mutlaka bağışlanma dileyeceğim. Fakat Allah’tan sana gelecek herhangi bir şeyi önlemeye gücüm yetmez!” sözü başka. Onlar şöyle dediler: “Ey Rabbimiz! Ancak sana güvenip dayandık içtenlikle yalnız sana yöneldik. Dönüş de ancak sanadır.” Bkz. 9/114 19/47 26/86
a5. “Ey Rabbimiz! Bizi inkâr edenlerin zulmüne uğratma! Bizi bağışla! Ey Rabbimiz! Şüphesiz Sensin mutlak üstün ve yüce olan Sensin her hükmünde tam isabet kaydeden!”
a6. Andolsun ki sizden Allah’ın rızasını ve âhiretin saadetini arzu eden kimseler için onlar (İbrahim ve beraberindekiler) pek güzel bir örnektir. Kim emrimizden yüz çevirirse (bilsin ki) Allah hiç kimseye muhtaç değildir bütün övgülere layık olandır.
a7.  (Müşrik akrabalarınızla ilişkinizin kesilmesine çok da üzülmeyin) gün gelir Allah sizlerle onlardan kendilerine karşı düşmanlık besledikleriniz arasında bir sevgi bağı koyar. Çünkü Allah her şeye gücü yetendir. Allah çok bağışlayandır çok merhamet edendir.
a8.  Ancak Allah sizi (dininizden olmayan ve) din konusunda sizinle savaşmamış sizi yurtlarınızdan da çıkarmamış kimselere iyilik etmekten onlara âdil davranmaktan men etmez. Şüphesiz Allah âdil davrananları sever.
a9.  Allah sadece sizinle din uğrunda savaşanları sizi yurtlarınızdan çıkaranları ve çıkarılmanız için yardım edenleri dost edinmenizi yasaklar. Kim onları dost edinirse işte onlar zalimlerin ta kendileridir.
a10. Ey inananlar! Mü’min kadınlar hicret ederek size gelirlerse Allah onların inancından tam haberdar (olduğu halde) siz yine de onları deneyin. Eğer inandıklarına tam emin olursanız onları inkârcılara geri göndermeyin (çünkü) onlar (artık) eski kocalarına helal (değiller) ve onlar da bunlara helal (değildir). Ayrıca onlar (hanımlarına mehir olarak) ne verdilerse hepsini iade edin! Ve siz bu kadınlarla mehirlerini verdikten sonra evlenirseniz bir günah işlemiş olmazsınız. Diğer taraftan hakikati inkâr (etmeye devam) eden kadınlarla evlilik bağınızı sürdürmeyin ve onlara (mehir olarak) ne verdiyseniz (iade etmelerini) isteyin. Aynı şekilde ötekiler (hanımları size gelmiş olanlar da) harcadıkları her şeyi talep etme hakkına sahiptir. Bu Allah’ın hükmüdür. Zira Allah her şeyi hakkıyla bilen tam hüküm ve hikmet sahibidir.
Bkz. 2/229
a11. Eğer eşlerinizden biri (dininden çıkıp) sizden kâfirlere kaçar da sonra siz (o kâfirlerle savaşarak) ganimet alırsanız zevceleri (kâfirlere) gitmiş olanlara (önceden bu zevcelerine) sarf etmiş oldukları mehir kadar (bu ganimetten) verin. Ve inandığınız Allah’a karşı sorumluluğunuzun bilincinde olun.
a12.  Ey Nebi! Mü’min kadınlar; Allah’a hiçbir şeyi ortak koşmamak hırsızlık yapmamak zina etmemek (kız) çocuklarını öldürmemek elleri ve ayakları arasında hiç yoktan yalan uydurup iftira atmamak (bulduğu bir çocuğu kocasına isnat etmemek veya gayrı meşrû bir çocuk dünyaya getirip onu kocasına dayandırmamak) ve (bildireceğin) hiçbir hakikate karşı çıkmamak konusunda sana bağlılıklarını bildirirlerse onların bağlılık taahhütlerini kabul et ve onlar için Allah’tan mağfiret dile! Çünkü Allah çok bağışlayan çok merhamet edendir.
a13. Ey inananlar! Allah’ın gazabına uğramış bir topluluğu dost edinmeyin! Çünkü (âhireti inkâr edenler) kabir ehliyle bir daha görüşüp bir araya gelmekten nasıl ümitsizse onlar da (kalıcı ve aşağılayıcı azabı gerektiren suçları sebebiyle) ahiretten öyle ümitsizdirler.
,
a1.  Göklerde ve yerde ne varsa hepsi Allah’ı tesbih eder (O’nun verdiği vazifeyi icra ederek O’na karşı sorumluluğunu yerine getirir). O mutlak galiptir hüküm ve hikmet sahibidir.
a2. Ey inananlar! Yapmayacağınız şeyleri niçin söylüyorsunuz?
a3.  Bilin ki yapmayacağınız şeyi söylemeniz Allah nazarında en tiksinti verici şeydir!
a4. Doğrusu Allah (taşları birbirine kenetlenmiş) kurşundan bir bina gibi Kendi yolunda saflar halinde savaşanları sever.
a5. Bir zamanlar Musa kavmine: “Ey kavmim! Allah’ın size gönderdiği elçisi olduğumu bildiğiniz halde neden bana eziyet ediyorsunuz?” demişti. Onlar (Musa’ya itaat etmemekle) yoldan sapınca Allah da kalplerini (doğru yoldan) saptırdı. Çünkü Allah hakkın sınırlarını çiğneyen toplumu (fasıklık yolunu tercih ettikleri müddetçe) doğru yola iletmez.
a6. Bir zamanlar Meryem oğlu İsa: “Ey İsrailoğulları! Şüphesiz ben Allah’ın size benden önce gelen Tevrat’ı doğrulayıcı ve benden sonra gelecek övülmüş bir peygamberi müjdeleyici (olarak gönderdiği) peygamberiyim” demişti. Fakat (İsa) onlara akli ve nakli deliller getirince: “Bu apaçık bir sihirdir” demişlerdi.
a7.  İslâm’a çağrıldığı halde Allah’a karşı yalan uydurandan daha zalim kim olabilir (söyler misiniz)? Allah zalimler topluluğunu (zulme devam ettikleri müddetçe) doğru yola erdirmez.
a8. Onlar Allah’ın nurunu ağızlarıyla (boş laflarıyla) söndürmek isterler. Hâlbuki inkârcılar istemese de Allah nurunu tamamlayacaktır.
a9. Çünkü müşrikler istemese de dinini bütün dinlere üstün kılmak için resulünü hidayet ve hak din ile gönderen O’dur. Bkz. 9/33 48/28
a10. Ey inananlar! Sizi elem dolu bir azaptan kurtaracak kârlı bir alışveriş göstereyim mi size?
a11. Allah’a ve Resulüne inanır ve Allah yolunda mallarınızla ve canlarınızla gayret gösterirseniz (elem dolu azaptan kurtulursunuz). Eğer bilirseniz bu sizin için (her şeyden çok) daha hayırlıdır.
a12. (Bunu yapınız ki) Allah günahlarınızı bağışlasın sizi altlarından ırmaklar akan cennetlere ve Adn cennetlerindeki güzel konaklara yerleştirsin. İşte bu en büyük kurtuluştur.
a13. Sizi mutlu ve memnun edecek bir nimet daha var! Allah’tan bir yardım ve yakın bir zafer! (Ey Resul bunları) İnananlara müjdele!
a14. Ey inananlar! Allah’ın (dininin) yardımcıları (hizmetçileri) olun! Meryem oğlu İsa’nın havarilere: “Allah’a giden yolda benim yardımcılarım kim (olacak)?” diye sorduğunda havariler; “Allah’ın (dininin) yardımcıları bizleriz” dedikleri gibi (siz de öyle deyin ve Allah’ın dininin yardımcıları olun!). Sonuçta İsrailoğullarından bir kısmı iman etmiş bir kısmı da inkârda direnmişti. Nihayet Biz de iman edenleri düşmanlarına karşı desteklemiştik de onlar düşmanlarına üstün gelmişlerdi. Bkz. 3/52 5/111
,
a1.  Göklerde ve yerde olan her şey mülkün sahibi eksiklikten ve noksanlıktan uzak aziz ve hâkim olan Allah’ı tesbih eder (O’nun verdiği vazifeyi icra ederek O’na karşı sorumluluğunu yerine getirir).
a2.  O (Allah) ümmilere içlerinden kendilerine (Allah’ın) âyetlerini okuyan onları (şirk kirinden) temizleyen onlara kitabı ve hikmeti öğreten bir resul gönderendir. Hâlbuki onlar bundan önce apaçık bir sapıklık içindeydiler. Bkz. 2/151 7/158 29/48
a3.  (Allah bu son nebiyi) henüz kendilerine katılamayan başkalarına ve (gelecek nesillere de nebi olarak) göndermiştir. O (Allah) mutlak galiptir hüküm ve hikmet sahibidir. Bkz. 21/107
a4.  İşte bu (nebilik) Allah’ın bir lütfudur ki onu dilediğine verir. Allah büyük lütuf sahibidir.
a5. Kendilerine Tevrat öğretildiği halde onun gereğini yapmayanların durumu sırtına kitap yüklü eşeğin durumu gibidir. Allah’ın ayetlerini anlamaktan geri duranların durumu ne kötüdür. Allah zalimler topluluğunu (kötü niyet ve eylemleri yüzünden) doğru yola iletmez.
a6. De ki: “Ey Yahudiler! Siz diğer insanların değil de yalnız kendinizin Allah’ın dostları olduğunuzu iddia ediyorsanız. Eğer bu iddianızda da samimi iseniz ölümü dileyin (de dostunuza bir an önce kavuşun) bakalım!” Bkz. 2/94
a7.  Ama onlar daha önce işledikleri günahlar yüzünden ölümü hiçbir zaman isteyemezler. Allah zalimleri çok iyi bilir.
a8.  De ki: “Sizin kendisinden kaçıp durduğunuz ölüm sizi mutlaka bulacaktır. Sonra da gaybı ve şahadeti (duyuların ötesini ve onların algı sahasına giren her şeyi) bilen (Allah’ın) huzuruna çıkarılacaksınız. Ve size (dünyada iken) yapıp ettikleriniz bir bir haber verilecektir.” Bkz. 2/148 4/78 33/16 62/8
a9. Ey inananlar! Cuma günü namazı ikame etmek (ve hutbeyi dinlemek) için çağrı yapıldığı zaman alışverişi bırakarak hemen Allah’ın zikrine/öğütüne koşun! Eğer bilirseniz bu sizin için daha hayırlıdır.
a10. Ve namaz bittikten sonra yeryüzüne serbestçe dağılın ve Allah’ın lütfundan (rızkınızı) aramaya devam edin. Kurtuluşa ermek için de Allah’ı hatırınızdan hiç çıkarmayın (O’nunla birlikteliği hayatın gerçeği haline getirin)!
a11. Durum böyle iken (kendilerini tümüyle Allah’a ve İslam’a teslim etmeyenler) bir ticaret ya da bir eğlence görünce (hemen) ona sökün ettiler ve seni (hutbede) ayakta bıraktılar. De ki: “Allah’ın katında bulunan eğlenceden ve ticaretten daha hayırlıdır. Allah rızık verenlerin en hayırlısıdır.”
,
a1. Münafıklar sana geldiklerinde; “Biz şehadet ederiz ki sen kesinlikle Allah’ın Resul’üsün!” derler. Evet Allah biliyor ki elbette sen O’nun elçisisin. Bunun yanında Allah münafıkların yalancı olduklarını (samimi olmadıklarını) da biliyor.
a2. Onlar yeminlerini kalkan yaparak insanları Allah’ın yolundan uzaklaştırırlar. Yaptıkları bu iş ne kötü bir iştir!
a3. Bu onların önce (dilleriyle) inandıklarını söylemeleri sonra da (kalpleriyle) inkâr etmelerindendir. Böyle davranmaları yüzünden kalpleri mühürlenmiştir. Artık onlar (gerçeği) kavrayamazlar.
a4.  Onları gördüğün zaman kalıpları (görünüşleri) senin hoşuna gider onları beğenirsin. Konuştuklarında sözlerine kulak verir (onları samimi zanneder)sin. Gerçekte ise onlar âdeta duvara dayatılan ruhsuz kütüklere benzerler. (Bu dayanıksızlıklarından dolayı da) her çağrıyı kendileri aleyhinde sanırlar. Onlar (İslam’a ve Müslümanlara) düşmandırlar. Bu yüzden onlara karşı dikkatli olun! Allah onları kahretsin! Sürekli sapkınlık içinde bâtıl davalar peşinde nasıl da koşturuluyorlar. Bkz. 2/204
a5. O münafıklara: “Gelin (iman edin ve özür dileyin de) Allah’ın Resul’ü sizin için (Allah’tan) af dilesin” denildiği zaman sen onların başlarını döndürdüklerini ve büyüklük taslayarak uzaklaştıklarını görürsün.
a6. Onlar için bağışlanma dilesen de bağışlanma dilemesen de fark etmez. (İman etmedikçe) Allah onları asla bağışlamayacaktır. Şüphesiz ki Allah ilâhî sınırı aşan sapıkları (kötü niyet ve eylemlerinden dolayı) doğru yola eriştirmez.
Bkz. 9/80
a7. Onlar öyle kimselerdir ki (Medineli hemşehrilerine): “Allah’ın Resulü’nün yanında bulunan (fakir)lere yardımda bulunmayın ki dağılıp gitsinler!” derler. Oysa göklerin ve yerin hazineleri bütünüyle Allah’a aittir. Fakat münafıklar (bu gerçeği) anlamazlar.
a8.  Kalkmış bir de “Andolsun ki Medine’ye döndüğümüzde izzetli ve şerefli olanlar zelil olanları oradan mutlaka çıkaracaktır.” diyorlar. Hâlbuki asıl (şeref ve) üstünlük ancak Allah’a Resulüne ve mü’minlere mahsustur. Fakat münafıklar bunu bilmezler.
a9. Ey inananlar! Mallarınız ve çocuklarınız sizi Allah'ın istediği gibi bir hayat yaşamaktan alıkoymasın. Kim(ler) böyle yaparsa işte onlar zarara uğrayanlardır.
Bkz. 8/28 59/19
a10. Herhangi birinize ölüm gelip de: “Ey Rabbim! Beni yakın bir zamana kadar geciktirsen de sadaka versem ve iyilerden olsam!” demeden önce size rızık olarak verdiğimiz şeylerden Allah için harcayın!
a11. Bir kimseye/canlıya ölüm gelip çatınca Allah onun ecelini asla ertelemez. Allah yaptıklarınızdan hakkıyla haberdardır.
Bkz. 7/34 10/49 16/61
,
a1. Göklerde ve yerde olan her şey Allah’ı tesbih eder (O’nun koyduğu yasalara boyun eğerek O’na karşı sorumluluğunu yerine getirir). Mutlak otorite O’nundur ve bütün övgüler O’na mahsustur. O dilediğini yapmaya gücü yetendir.
a2. Sizi yaratan O’dur. Hal böyleyken sizden inkârcılar da var iman edenler de. Şüphesiz ki Allah her yaptığınızı hakkıyla görendir.
a3. Gökleri ve yeri hak ve hikmete uygun olarak gerektiği gibi O yarattı. Size (birbirinin aynısı olmayan) şekil verdi ve şeklinizi de güzel yaptı. Dönüş yalnız O’nadır. Bkz. 40/64 82/7-8 95/4
a4. O göklerde ve yerde olan her şeyi bilir. O gizlediklerinizi de açığa vurduklarınızı da bilmektedir. Evet Allah kalplerde olanı da hakkıyla bilendir.
a5. Daha önce inkârda direnenlerle ilgili bilgiler size ulaşmadı mı? Onlar yaptıklarının dünyalık cezasını çekmişlerdi. Ahirette de onlar için elem dolu bir azap vardır.
a6.  Çünkü onlara resulleri apaçık delillerle gelmişti de onlar: “Bizi bir insan mı yola getirecek?” diyerek inkâr etmiş ve yüz çevirmişlerdi. Allah da (yaptıkları yüzünden onları helak ederek) imanlarına ihtiyacı olmadığını göstermişti. Çünkü Allah her bakımdan sınırsız zengindir (kimsenin imanına ihtiyacı yoktur) her türlü övgüye ve şükre lâyık Olandır.
a7. İnkârcılar öldükten sonra bir daha diriltilmeyeceklerini iddia ediyorlar. De ki: “Hayır Rabbim hakkı için elbette diriltileceksiniz sonra da (dünyada) yaptıklarınız bir bir önünüze konacak. Bu Allah’a göre çok kolaydır.”
a8. “O halde Allah’a O’nun Resulüne ve indirdiğimiz Nur’a (Kur’an’a) iman edin! Çünkü Allah (imana ve amele dair) yaptıklarınızdan hakkıyla haberdardır.”
a9.   Toplanma gününde Allah sizi (mutlaka) bir araya getirecektir. O gün aldanışın ortaya çıkacağı gündür. Kim Allah’a inanır makbul ve güzel işler yaparsa Allah onun günahlarını siler ve devamlı kalmak üzere içinden ırmaklar akan cennetlere koyar. İşte en büyük kurtuluş ve saadet budur.
a10. İnkâr edenlere ve âyetlerimizi yalanlayanlara gelince; işte onlar içinde kalacakları ateşin yoldaşlarıdırlar. Ve orası gidilecek ne kötü bir yerdir!
a11. Başa gelen felâketler ancak Allah’ın koyduğu yasalar çerçevesinde gerçekleşir. Kim Allah’a inanırsa (Allah) onun kalbini doğru yola iletir. Allah her şeyi hakkıyla bilendir.
a12. Allah’a itaat edin resule de itaat edin. Eğer yüz çevirip uzaklaşırsanız bilin ki elçimizin görevi yalnızca bu mesajı açık bir şekilde (size) iletmektir.
a13.  Allah O’dur ki O’ndan başka ilah yoktur. İnananlar yalnız Allah’a dayanıp güvensinler!
a14. Ey inananlar! Eşlerinizden ve çocuklarınızdan size düşman olabilecekler vardır. Onlara karşı dikkatli olun! Bununla beraber (onların hoş olmayan davranışlarına karşı) müsamaha eder kusurlarına bakmaz ve onları bağışlarsanız bu da sizin için bir fazilettir. Biliniz ki Allah affedicidir (onları affettiğiniz için O da sizi affeder) ve merhameti bol olandır.
a15. Mallarınız ve çocuklarınız (dünyaya yönelme ve ahiretten uzaklaşma konusunda) sizin için birer imtihandır. Allah katında ise büyük bir mükâfat vardır.
Bkz. 3/14 18/46
a16.  O halde elinizden geldiği kadar Allah’a karşı sorumluluğunuzun bilincinde olun! (Anlatılanları) dinleyin ve (dinlediklerinize de) itaat edin! Kendi hayrınıza (Allah yolunda ve ihtiyaç sahipleri için) infakta bulunun! Kim nefsinin hırsından ve cimriliğinden kendini kurtarabilirse asıl kurtuluşa ve saadete erenler işte onlardır.
Bkz. 2/261 262 3/92
a17. Eğer Allah’a güzel bir ödünç verecek olursanız (malınızı O’nun istediği istikamette harcar ve başkalarıyla paylaşırsanız) onu sizin için kat kat arttırır ve sizi bağışlar. Allah şükrü kabul edip çok ihsan eden fakat cezayı vermekte acele etmeyendir.
Bkz. 2/245 57/11
a18.  O yaratılmışların kavrayış alanının ötesindeki şeyleri de insanların duyuları ve akılları ile görüp gözleyebildiklerini de bilir (O’na hiçbir şey gizli kalmaz). O mutlak galiptir hüküm ve hikmet sahibidir.
,
a1. Ey Nebi! (Son çare olarak) kadınları boşamak zorunda kaldığınız zaman onları boşamadan sonraki iddet (bekleme süre)lerini (âdet halinden temizlenmelerini) dikkate alarak boşayın ve bu süreyi iyi hesaplayın (üç defa adet görmelerine kadar bekleyin). Rabbiniz olan Allah’a karşı gelmekten sakının! Boşanmış eşleri (zina gibi) açık bir edepsizlik yapmadıkça iddet süresince (o ana kadar sizinle paylaştıkları) evlerinden çıkarmayın kendileri de (izinsiz) çıkıp gitmesinler. Bunlar Allah’ın koyduğu sınırlardır. Kim Allah’ın sınırlarını aşarsa kendisine yazık etmiş olur! Bilemezsin olur ki Allah bundan sonra (iddet süresi içinde) yeni bir durum ortaya çıkarır (gönülleri uzlaştırıp birleşme ortamı yaratır). Bkz. 2/226 232
a2. İddet müddetlerini doldurduklarında (ayrı ayrı iki defa boşadığınız eşlerinizi) ya meşru ölçüler içerisinde (nikâhınız altında) tutun veya onlardan meşru ölçülere göre ayrılın ve (her iki durum için de) içinizden iki âdil kimseyi şahit tutun. Şahitliği Allah için dosdoğru yapın! İşte bütün bunlar Allah’a ve ahiret gününe inanan kimselere verilen öğütlerdir. Kim Allah’ın koyduğu hükümler konusunda duyarlı ve bilinçli davranırsa (Allah) ona (selamete) ulaşacak bir çıkış yolu açar. Bkz. 2/230
a3. Ve ona beklemediği ve tahmin etmediği yerden rızık verir. Kim Allah’a dayanıp güvenirse O ona yeter. Hiç kuşku yok ki Allah her emrini gerçekleştirir. Çünkü Allah her şey için bir ölçü belirlemiştir.
a4. Kadınlarınızdan âdetten kesilmiş olanlarla (hastalıktan ya da adet düzensizliğinden dolayı) âdet görmeyenler hususunda tereddüt ederseniz onların bekleme süresi üç aydır. Hamile olanların bekleme süresi ise doğum yapmalarıyla sona erer. Kim Allah’ın bu hükümleri konusunda duyarlı ve bilinçli davranırsa Allah ona işinde bir kolaylık verir.
a5. Bütün bu (anlatılan hükümler) Allah’ın size indirdiği emridir. Kim Allah’ın bu hükümleri konusunda duyarlı ve bilinçli davranırsa Allah onun günâhlarını bağışlar ve ona büyük mükâfatlar verir.
a6. (Boşadığınız ve sürelerini bekleyen) kadınları gücünüz nispetinde (bekleme süreleri sona erinceye kadar) oturduğunuz evlerin bir bölümünde (ihtiyaçlarını karşılayarak) oturtun. Çıkıp gitmeleri için onlara baskı yapmayın! Eğer hamile iseler doğum yapıncaya kadar onların geçimlerini sağlayın! Sizin için (çocuğu) emzirirlerse (emzirme) ücretlerini de verin ve aranızda uygun bir şekilde anlaşın! Eğer (anlaşmakta) güçlük çekerseniz çocuğu bir başka kadın emzirebilir.
a7. Geniş imkânları olan nafakayı genişliğine göre versin. Rızkı kısıtlı tutulan da artık Allah’ın kendisine verdiği kadarıyla versin. Allah hiç kimseyi ona verdiği imkândan fazlasıyla yükümlü kılmaz. Allah her güçlükten sonra bir kolaylık yaratacaktır. Bkz. 2/185 94/5-6
a8. (Bu direktiflere karşı çıkmayın. Nitekim) yeryüzünde nice beldelerin halkları vardır ki Rablerinin ve O’nun resullerinin emrine karşı gelip azdılar böylece Biz de onları çetin bir hesaba çektik ve onları (yaptıkları yüzünden) benzeri görülmedik bir azapla cezalandırdık.
a9. Böylece onlar kendi yaptıklarının cezasını tattılar ve yaptıklarının sonu (dünyada) yıkım oldu.
a10. Allah onlar için ahirette de (dünyada yaptıklarına karşılık) şiddetli bir azap hazırlamıştır. O halde ey inanan akıl sahipleri! Allah’ın emir ve yasakları konusunda bilinçli olun! Zira Allah size öğütlerle dolu ve şeref kaynağı olan bir zikir (Kur’an) indirmiştir.
a11. İnandıktan sonra güzel ve faydalı işler yapanları karanlıklardan aydınlığa çıkarmak için size Allah’ın apaçık ayetlerini okuyan bir resul göndermiştir. Kim Allah’a inanır faydalı ve güzel işler yaparsa Allah onu altından ırmaklar akan içinde ebedî kalacakları cennetlere koyacaktır. Ayrıca Allah ona çok güzel rızıklar ihsan edecektir.
a12. Allah O’dur ki yedi (kat) sema ve yerden de bir o kadarını yaratmıştır. Allah’ın (yaratıcı) iradesi bütün bu yarattıkları aracılığıyla kesintisiz tecelli eder ki Allah’ın her şeye kadir olduğunu ve her şeyi yasalarıyla kuşattığını göresiniz. Bkz. 2/29 17/44 23/17 41/12 65/12 71/15-16
,
a1. Ey nebi! Eşlerinden bazılarının rızasını kazanmak için Allah’ın sana helâl kıldığı şeyleri niçin kendine haram kılıyorsun? Oysa Allah çok bağışlayandır çok merhamet edendir.
a2.  Allah size yeminlerinizi (kefaretle) geri almanızı (bozmanızı) meşru kılmıştır. Allah sizin dostunuzdur (sahibinizdir). O (her şeyi) hakkıyla bilendir hüküm ve hikmet sahibidir. Bkz. 5/89
a3. Hani Nebi eşlerinden birine (Hafsa’ya) gizli bir söz söylemişti. Fakat eşi (Aişe) o sözü (kumalarına) haber verip Allah da bunu ona (Resulü’ne) açıklayınca o da bunun bir kısmını (hanımı Hafsa’ya) bildirmiş bir kısmından da (fazla mahcup olmaması için) vazgeçmişti. Peygamber bunu ona (sırrı açıklayan Aişe’ye) söyleyince (hanımı): “Bunu sana kim haber verdi?” dedi. (Peygamber de:) “Bunu bana (her şeyi) hakkıyla bilen ve (her şeyden) hakkıyla haberdar olan Allah haber verdi” demişti.
a4. (Ey Nebi’nin eşleri!) Eğer siz ikiniz (Hafsa ve Aişe) Allah’a tevbe ederseniz kaymış olan kalpleriniz düzelmiş olur. Eğer ona karşı birbirinize arka çıkarsanız bilin ki Allah onun yardımcısıdır. Cebrail de mü’minlerin iyi ve samimi olanları da (onun yardımcılarıdır). Ayrıca melekler de onun destekçisidir.
a5. Eğer o sizi boşarsa Rabbi ona sizden daha iyi kendini Allah’a veren inanan gönülden itaat eden hatada ısrar etmeyen yalnız O’na kulluk eden hayır yolunda koşan dul ve bakire eşler nasip eder.
a6. Ey inananlar! Kendinizi ve ailenizi yakıtı insanlar ve (yanıcı) taşlar olan ateşten (cehennemden) koruyun! Onun başında bulunanlar emrettiği hiçbir şeyde Allah’a karşı gelmeyen ama (daima) kendilerinden isteneni yapan kararlı (ve) azimli meleklerdir. Bkz. 2/24 ve dipnotu 74/30-31
a7.  (Yaptıkları yüzünden ateşi hak edenlere cehennemde:) Ey inkârcılar! Bugün boşuna mazeret ileri sürmeyin! (Dünyada iken) ne yapmışsanız bugün onun karşılığını göreceksiniz” (denir).
a8. Ey inananlar! Allah’a içtenlikle (bir daha yapmamaya karar vererek) tevbe edin! (Böyle yaparsanız) umulur ki Rabbiniz sizin kötülüklerinizi örter nebiyi ve onunla birlikte iman edenleri utandırmayacağı günde Allah sizi içlerinden ırmaklar akan cennetlere koyar. Onların nuru (o gün) önlerini ve yanlarını aydınlatacak ve onlar hep şöyle dua edecekler: “Ey Rabbimiz! Bizim nurumuzu tamamla (cennete girinceye kadar sönmesin). Ve bizi bağışla! Çünkü sen her şeye gücü yetensin!”
Bkz. 57/12
a9. Ey Nebi! Kâfirlerle ve münafıklarla amansızca mücadele et ve onlara karşı sert ve tavizsiz davran. Onların varacağı yer cehennemdir. Orası ne kötü bir varış yeridir.
Bkz. 9/73 123 48/29
a10. Allah inkârcılara Nuh’un karısı ile Lût’un karısını örnek gösterdi. Bu ikisi kullarımızdan iki sâlih kişinin nikâhları altında bulunuyorlardı. Derken onlara hainlik ettiler de kocaları Allah’ın azabından hiçbir şeyi onlardan savamadı. Onlara: “Haydi ateşe girenlerle beraber siz de girin ateşe!” denildi.
a11. Allah inananlara Firavun’un karısını örnek gösterdi. Hani o: “Rabbim! Bana katında cennette bir ev yap. Beni Firavun’dan ve onun yaptığı işlerden koru ve beni zalimler topluluğundan kurtar!” demişti.
a12. (Yine inananlara) ırzını ve iffetini korumuş olan İmran kızı Meryem’i de Allah örnek verdi. Biz ona ruhumuzdan üfledik ve Meryem Rabbinin sözlerini ve vahyettiklerinin doğruluğunu kabul etmiş ve (Rabbine) gönülden bağlananlardan olmuştu.
Bkz. 15/29 17/85
,
a1. Mutlak hükümranlık elinde olan Allah yüceler yücesidir ve O her şeyi yapmaya hakkıyla muktedirdir.
a2. O davranış ve eylem bakımından hanginizin daha güzel amel edeceğini sınamak için ölümü ve (ve her iki âlemde) hayatı yarattı. O mutlak güç sahibidir çok bağışlayandır. Bkz. 18/7 76/2
a3.  Yedi göğü birbiriyle tam bir uyum içinde yaratan O’dur. O Rahman’ın yarattıklarında herhangi bir uyuşmazlık çelişme göremezsin. Bir kez daha bak! (Orada) bir çatlak ve kusur görüyor musun?
a4. Sonra gözünü iki kez daha çevir bak. Göz aradığı -ki kesinlikle olmayan- kusuru çelişkiyi bulmaktan umudu keserek yorgun ve bitkin olarak sana dönecektir.
a5. Andolsun ki Biz yeryüzüne en yakın olan göğü kandillerle süsledik ve onları şeytanların boş ve anlamsız spekülasyonlarına aracı yaptık. Ve onlar için ateşli bir azap hazırladık. Bkz. 15/16-17 ve dipnotu 37/6-10
a6. Rablerini inkâr edenler için cehennem azabı vardır. O ne kötü gidilecek bir yerdir!
a7. (Onlar) oraya atıldıklarında onun kaynarken çıkardığı korkunç uğultuyu işitirler (ve şok olurlar).
a8. (Cehennem inkârcıların aptallığına) neredeyse öfkeden çatlayacaktır! Oraya her bir topluluk atıldıkça oranın bekçileri onlara: “Size bir uyarıcı gelmemiş miydi (ne diye cehenneme geldiniz)?” diye sorarlar. Bkz. 40/50
a9.  (Onlar:) “Evet gerçekten bize (bu azabı haber veren) uyarıcı geldi. Fakat biz (o uyarıcıyı) yalanladık ve (ona) Allah hiçbir şey indirmedi siz yalnızca büyük bir sapmışlık içindesiniz” dedik. Bkz. 40/49-50
a10. Yine şöyle derler: “Eğer dinlemiş veya aklımızı kullanmış olsaydık şu alevli ateşe müstahak olanlar arasında bulunmazdık.”
a11. Böylece (onlar) günahlarını itiraf ederler. (Onların yüzlerine karşı şöyle denir:) Çılgınca yanan ateşe müstahak olanlar (Allah’ın rahmetinden) uzak olsun!
a12. Görmedikleri halde Allah’tan (Allah’ın azabından) korku ve ürperti duyanlar için hem bir bağışlanma ve hem de büyük bir ödül vardır.
a13. Sözünüzü (ister) gizleyin isterse açığa vurun (aynıdır). Çünkü O kalplerde olanı bile hakkıyla bilendir.
a14. Yaratan (yarattığını hiç) bilmez mi? O en gizli şeyleri bilendir (her şeyden) hakkıyla haberdardır.
a15. Yeryüzünü sizin (istifadeniz) için yaşamanıza elverişli kılan O’dur. O halde arzın sırtlarında (dağlarında tepelerinde ovalarında) yürüyün de O’nun rızkından yararlanın. (Ve unutmayın ki) sonunda diriliş ve dönüş O’na olacaktır.
a16. Gökte olduğunu zannettiğiniz (ama her yerde olan) Allah’ın (yaptıklarınız yüzünden) sizi yerin dibine batırmayacağından emin misiniz? (Ey Mekkeliler!) O vakit bir de bakarsınız arz çalkalanıp duruyor.
Bkz. 43/84
a17. Evet o gökte olduğunu zannettiğiniz Allah’ın üzerinize taş yağdıran bir rüzgâr göndermeyeceğinden emin misiniz? (Siz o zaman) tehdidim nasılmış bileceksiniz!
a18. Andolsun onlardan öncekiler de yalanlamıştı. Beni inkâr etmenin (ve hakka inadına direnmenin) sonucu nasılmış (gördüler)!
a19. Üstlerinde kanat çırparak uçan kuşlara bakmazlar mı? Onları (havada) ancak Rahman (olan Allah) tutuyor. Şüphesiz O her şeyi hakkıyla görendir.
Bkz. 16/79
a20. Yahut Rahman (olan Allah)’dan başka size yardım edecek şu ordunuz (taraftarlarınız) kimlerdir? İnkârcılar ancak aldanış içindedirler.
a21. Peki Allah rızkınızı keserse size rızık verecek olan kimdir? Doğrusu onlar azgınlık ve nefretle direnip duruyorlar.
a22. Bir düşünün bir yüzüstü sürünerek yol almaya çalışan mı daha doğru gider yoksa dosdoğru bir yolda dimdik yürüyen mi?
a23. De ki: “O sizi yaratan ve size kulaklar gözler ve kalpler verendir. Ne kadar da az şükrediyorsunuz!”
a24. De ki: “O sizi yeryüzünde yaratıp çoğaltandır. Ancak O’nun huzurunda toplanacaksınız.”
a25. “Eğer doğru söyleyenler iseniz bu tehdit (edip durduğunuz azap) ne zaman gerçekleşecek?” diyorlar.
a26. De ki: “Onu bilmek ancak Allah’a mahsustur. Ben sadece apaçık bir uyarıcıyım!”
a27. Fakat azabı gördükleri zaman inkârcıların yüzleri simsiyah kesilecek ve (kendilerine): “İşte sizin arayıp durduğunuz (azap) budur” denilecektir.
a28. De ki: (Söyleyin bana: Farzedin ki) Allah beni ve benimle beraber olan müminlerin canını aldı veya bize lütfedip ömür verdi. Peki (söyler misiniz) ya inkârcıları o acıklı azaptan kim kurtaracak?
a29. De ki: “O (Allah) Rahmandır (varlık âleminde bulunan bütün yarattıklarına merhamet edip nimet verendir). Biz O’na inanmış ve O’na güvenmişiz. Siz kimin apaçık sapıklıkta olduğunu yakında öğreneceksiniz!”
a30. De ki: “(Söyleyin bakalım): Suyunuz çekiliverse size kim akarsu kaynağı getirecek?”
,
a1. Nûn. Kaleme ve satır satır yazdıklarına andolsun ki
a2. Sen Rabbinin (peygamberlik) lütfettiği birisin. (Onların iddia ettikleri gibi) asla delirmiş birisi değilsin!
a3. Ve senin için kesintisiz bir ödül vardır.
a4. Ve gerçekten sen (insanlığa örnek olacak) pek büyük bir ahlak üzerindesin.
a5. Yakında sen de göreceksin onlar da görecekler.
a6.  Kimmiş fitneye tutulup çıldıran!
a7. Şüphesiz Rabbin kimlerin kendi yolundan saptığını ve kimlerin doğru yolda olduğunu herkesten daha iyi bilendir.
a8. O hâlde (seni ve Kur’an’ı) yalanlayanlara boyun eğme!
a9. Onlar senin (kendilerine) yumuşak davranmanı (taviz vermeni) isterler ki kendileri de (sana) yumuşak davransınlar.
a10. Şunların hiçbirine boyun eğip yakınlık gösterme: (Olur olmaz) yemin edip duran aşağılıklara
a11. Ayıp arayıp kınayanlara dedikodu yapanlara
a12. Hayrı engelleyenlere saldırganlara (hak hukuk tanımayanlara) olabildiğince günah işleyenlere
a13. Kaba zorba üstüne üstlük şımarık soysuzlara
a14. Mal mülk ve oğullarla şımaranlara (sakın yakınlık gösterme!).
a15. Ayetlerimiz kendisine okunduğu zaman: “Öncekilerin masalları!” der (burun kıvırır).
a16.  Yakında Biz onun burnunu sürtüp zelil ve rezil edeceğiz.
a17#18. Şüphesiz biz vaktiyle “Bahçe Sahipleri” ne (yaptıkları yüzünden) belâ verdiğimiz gibi onlara da belâ vereceğiz. Hani o bahçe sahipleri sabah erkenden bahçenin ürünlerini devşirmeye yemin etmişlerdi. (Bunu tasarlarken Allah’ın iradesi ile ilgili “İnşaallah” gibi) hiçbir istisnai kayıt da koymamışlardı. Bkz. 18/23-4

a19. Ancak onlar uyurken Rabbinden gelen bir âfet/salgın o bahçeyi sarıvermişti de
a20. (Böylece bahçe) kökünden kuruyup kapkara kesilmişti.
a21. Sabah vakti (olup bitenden habersiz) birbirlerine:
a22. “Haydi! Hasat yapmak istiyorsanız ürününüzü toplamaya erken çıkın!” diye sesleniyorlardı.
a23. Derken aralarında fısıldaşarak yola koyuldular:
a24. “Bugün sakın oraya hiçbir yoksul girip de karşınıza çıkmasın!”
a25. (Yoksulları) engellemeğe güçleri yetermiş gibi erkenden gittiler.
a26. Fakat bahçeyi o halde görünce: “Biz mutlaka yolumuzu şaşırmış olmalıyız (yanlış yere geldik)!” dediler.
a27 (Kendi bahçeleri olduğunu anladıklarında ise:) “Olamaz biz (her şeyden ve bütün servetimizden) mahrum bırakıldık” (dediler).
a28.  İçlerinden aklı başına olanı: “Ben size ‘Rabbinizi unutmamalısınız nimetlerine şükretmelisiniz’ dememiş miydim?” dedi.
a29. (Onlar:) “Rabbimizi tesbih ederiz O’na şükrederiz. Doğrusu biz (Rabbimizi unutarak) kendimize zulmetmişiz” dediler.
a30#31. Bunun üzerine “Yazıklar olsun bize! Gerçekten biz azgın kişilermişiz!” diyerek birbirlerini kınamaya başladılar.

a32. “Umulur ki Rabbimiz bize bunun yerine daha iyisini verir. Şüphesiz biz yalnızca Rabbimize yönelen kimseleriz.”
a33. İşte (Allah’ın) azabı böyledir! Ahiret azabı ise elbette daha büyüktür. Keşke bilselerdi (de ona göre yaşasalardı)!
a34. Muhakkak ki Allah’a karşı sorumluluk bilinciyle yaşayanlar için Rableri katında mutluluk cennetleri vardır.
a35. Öyle ya Allah’a yürekten bağlı olanlarla günahkârları bir mi tutacağız?
a36. Neyinize güveniyorsunuz? Nasıl hüküm veriyorsunuz?
a37. Yoksa bu konuda ders aldığınız size ait bir kitap mı var?
a38. İçinde neyi isterseniz o sizin olacak yazılı. (Bu saçma hükümleri) ondan mı okuyorsunuz?
a39. Yahut: “Her neye hükmederseniz o yerine getirilir” diye kıyamete kadar geçerli olacak size yeminle verilmiş sözümüz mü var?
a40. (Ey Muhammed!) Onlara; bu (iddiayı) onlardan hangisinin savunabileceğini bir sor!
a41. Yoksa onların (bu sözlerini savunacak) ortakları mı var? Eğer (sözlerinde) doğru iseler haydi getirsinler ortaklarını!
a42. O ezici gücün kendini gösterip dizde dermanın kalmayacağı ve (bütün insanların) secdeye davet edileceği gün (inkârcılar secde etmeye) güç yetiremeyecekler.
a43. Gözleri düşmüş bir durumda onları aşağılanma kaplar. Oysa onlar (dünyada) sağlam iken secdeye çağrılmışlardı.
a44. (Ey Resul!) Bu sözü (Kur’an’ı) yalanlayanlarla beni baş başa bırak! Biz (kendilerine birtakım dünyalıklar versek bile yaptıkları yüzünden) onları bilemeyecekleri yerden yavaş yavaş azaba yaklaştıracağız.
a45. Ben onlara süre tanıyorum. Unutmayın ki benim onları alt edecek planım (cezalandırmam) çok sağlamdır. Bkz. 3/196 6/44 23/54
a46. Yoksa sen onlardan bir ücret istiyorsun da onlar bu yüzden ağır bir borç altına mı kalıyorlar?
a47. Ya da gaybın bilgisinin kendi kavrayış alanları içinde olduğunu ve böylece onu yazabileceklerini mi (sanıyorlar)?
a48. Sen Rabbinin (inkârcılara mühlet vermesine dair) hükmünü sabırla bekle! Balığın yuttuğu (Yunus) gibi olma! O balığın karnında (inanmayan kavmini rabbinden izinsiz terk ettiği için pişman olmuş) pek üzgün olarak Rabbine seslenmişti. Bkz. 21/87 ve dipnotu 37/139-144
a49. Eğer Rabbinden bir lütuf ona ulaşmasaydı mutlaka yerilmiş ve çıplak bir durumda (karaya) atılmış olacaktı.
a50. Fakat Rabbi (duasını kabul edip tekrar onu) seçti ve sâlih/erdemli insanlardan yaptı.
a51. Küfürde direnenler Kur’an’ı işittikleri vakit (sana olan düşmanlıklarından dolayı) neredeyse gözleri ile seni devireceklerdi. Onlar Hâlâ da (senin için): “o delinin biridir” deyip duruyorlar.
a52. Oysa (inkâr ettikleri bu Kur’an) insanlık için ancak bir öğüt ve şeref kaynağıdır.
,
a1. Geleceği ve gerçekleşeceği kuşkusuz olan (kıyamet).
a2. Nedir o gerçekleşecek olan (kıyamet bilir misin)?
a3. O gerçekleşecek olan (kıyametin ne yaman bir şey olduğunu) sen bir bilsen!
a4.  Vaktiyle Semûd ve Âd (kavimleri) yüreklerini hoplatacak olan o büyük felaketi yalanladılar.
a5. (Yaptıkları yüzünden) Semûd kavmi korkunç bir sarsıntı ile helâk edildi. Bkz. 7/78; 11/67 94; 15/74 83; 41/13; 91/14
a6. Âd kavmi de şiddetli bir rüzgâr ile helak olup gitti. Bkz. 41/16 46/24 54/19
a7. Allah onların kökünü kazımak için o kasırgayı üzerlerine yedi gece sekiz gün kesintisiz olarak salıverdi. Öyle ki sen (o zaman orada olsaydın) o halkı içi boş hurma kütükleri gibi yerlere serilmiş görürdün.
a8. Şimdi onlardan geri kalan (hiçbir şey) görebiliyor musun?
a9. Firavun da ondan öncekiler de Lût kavminin kasabalar halkı da hep o hatayı (şirki ve isyanı) işlediler.
Bkz. 7/80 9/70 53/53
a10. Öyle ki Rablerinin elçilerine karşı geldiler (isyan ettiler). Bunun üzerine Allah da onları şiddeti (gittikçe) artan bir azap ile yakaladı.
a11. (Nuh tufanında) sular her tarafı kaplayınca sizi(n atalarınızı) o azgın sular üzerinde akıp giden gemide Biz taşıdık.
a12. Taşıdık ki onu sizin için (nesilden nesile aktarılan) bir ibret vesilesi olsun; can kulağı ile dinleyip ders alanlar onu belleyip kavrasınlar!
a13. Artık Sur’a bir defa üfürüldüğü
a14. Yeryüzü ve dağlar yerlerinden kaldırılıp birbirlerine şiddetle çarparak paramparça olduğu zaman
a15. İşte o gün olacak olmuş (kıyamet kopmuş)tur.
a16. Gök de yarılmış ve artık o gün o da çökmeye yüz tutmuştur.
Bkz. 14/48 21/104
a17. Melekler de o gün göğün etrafındadır. O gün Rablerinin tahtını/arşını bunların da üstünde sekiz (melek) taşır.
Bkz. 7/54 ve dipnotu 11/17
a18. O gün size ait hiçbir sır gizli kalmayacak ve (hepiniz hesap vermek ve hayatına devam etmek üzere Allah’ın huzuruna) arz olunacaksınız.
a19#20. Amel defteri (Hard Diski) sağ tarafından verilen kimse (iftiharla) haykıracak: “İşte defterim okuyun (işte hayat filmim seyredin)! Çünkü ben hesabımla karşılaşacağımı (yaşadıklarımla yüzleşeceğimi) zaten biliyordum” diyecek.

a21. Artık o hoş bir yaşayış içindedir.
a22. Yüksek bir bahçede (hayatına devam edecektir).
a23. (Orada) meyveler ulaşılabilecek yakınlıktadır.
a24. (Onlara:) “Geçmiş günlerde yaptıklarınıza karşılık afiyetle yiyin için” denilecek.
a25. Amel defteri kendisine sol tarafından verilen ise şöyle diyecek: “Keşke defterim bana verilmeseydi.”
a26. “Hesabımı (yaptıklarımı) bilmeseydim.
a27. Keşke o (ölümle) her şey bitseydi (yeniden dirilmek olmasaydı).”
a28. “Malım (servetim) bana hiçbir yarar sağlamadı.
a29. Saltanatım (güç ve kudretim) yok olup gitti.”
a30. (Allah cehennem görevlilerine şöyle emredecek:) “Onu yakalayıp bağlayın!
a31. Sonra da onu cehenneme atın!”
a32. “Daha sonra onu (cehennemde) uzunluğu yetmiş arşın olan zincire vurun!”
a33. “Çünkü o yüce Allah’a inanmazdı
a34. Ve yoksulu doyurmayı teşvik etmezdi.”
Bkz. 107/3
a35. “Bundan dolayı bugün burada onun samimi bir dostu yoktur.”
a36. “(Onlar için orada) irin ve kan karışımından başka bir yemek yoktur.
a37. Onu (bilinçli) günah işleyenden başkası yemez.”
a38#39. Hayır (sandıkları gibi değil) gördüklerinize de görmediklerinize de de yemin ederim ki

a40. Şüphesiz o (Kur’an) şerefli bir elçinin (Allah’tan) getirdiği sözdür (vahiydir). Bkz. 53/4 81/19-20
a41. O asla bir şair sözü değildir. İnanmaya meyliniz ne kadar azdır!
a42. O asla bir kâhin sözü de değildir. Muhakemeniz araştırmanız ne kadar kıttır!
a43. (O) âlemlerin Rabbi tarafından indirilmiştir.
a44. Eğer o (elçi) bize karşı bazı sözleri uydurup söylemiş olsaydı.
a45. Elbette biz O’nu kuvvetle yakalardık (onu cezalandırırdık).
a46. Sonra onun can damarını keserdik (onu yaşatmazdık).
a47. Sizden hiç kimse araya girerek bunu kendisinden engelleyip uzaklaştıramazdı.
a48. Muhakkak ki bu Allah’a karşı sorumluluk bilinciyle yaşayan herkes için bir öğüttür.
a49. Elbette Biz içinizde (Hakkı) yalanlayanların bulunduğunu biliyoruz.
a50. Şüphesiz ki o (Kur’an) inkârcılar için bir pişmanlık sebebi olacaktır (ona inanmadıklarının cezasını çekeceklerdir).
a51. Muhakkak ki o (Kur’an) şüphe götürmez bir gerçektir.
a52. Öyleyse O kudret sahibi olan Rabbinin adını yücelt (O’nun verdiği vazifeyi icra et)!
,
a1. (Âhireti inkâra şartlanmış) birisi çıkıp (alaylı bir şekilde) başlarına gelecek azabı sordu. Bkz. 8/32 22/47 38/16
a2. İnkârcılar için hazırlanmış olan bu (azabı) geri çevirecek yoktur.
a3. (Bu azap) yüce makamların sahibi olan Allah’tandır.
a4. O’nun sahip olduğu yüceliklere melekler ve Ruh (Cebrail) bir günde yükselirler ki; o bir gün (sizin hesabınıza göre) elli bin yıl sürebilecek bir zamandır. Bkz. 22/47 32/5 ve dipnotu
a5.  (Ey Resul!) Sen güzel bir şekilde (sıkıntılara) sabret!
a6. Şüphesiz onlar o (kıyameti/cehennem azabı)nı uzak görüyorlar.
a7. Oysa biz onun pek yakında geleceğini biliyoruz.
a8. O gün gök erimiş bir maden gibi olacak.
a9. Dağlar da (etrafa uçuşmuş) rengârenk yün gibi dağılacak. Bkz. 101/5
a10.  (O gün) hiçbir dost dostunu soramayacak. Bkz. 55/37
a11-12-13-14. Onlar birbirlerine gösterilecekler (fakat birbirlerinden yararlanamayacaklar). Suçlu o günün azabından kurtulmak için oğullarını eşini kardeşini kendisini himaye etmiş olan bütün akrabalarını ve yeryüzündeki insanların tümünü fidye verip kendisini kurtarmak isteyecek.
Bkz. 23/101 31/33 34/54

a15. Hayır (hiçbiri kabul edilmeyecek). Doğrusu o (cehennem) cayır cayır yanmakta olan ateştir.
a16. Derileri kavurur soyar.a
a17. O ateş imandan yüz çevirip de (Hakka) arka döneni çağırır.
a18. Ve (servet) toplayıp biriktireni de (çağırır).
a19. Şüphesiz insan çok hırslı ve sabırsız olarak yaratılmıştır.
a20. Kendisine kötülük dokunduğu zaman sızlanır.
a21. Ona bir hayır dokunduğunda da eli sıkıdır (cimrilik eder).
a22. Ancak Hak’tan yana duranlar/Allah’a yönelenler bunun dışındadır.
a23. Onlar ki Hak’tan yana duruşlarını sürdürürler/devamlı Allah’a yönelerek hayatlarına devam ederler.
a24#25. Onlar (bilirler) ki gerek dilenen gerekse (iffetinden dolayı dilenmeyip) yoksul kalan (fakire vermek) için mallarında (onların) belirli bir hakkı vardır.

a26. Onlar hesap gününü içtenlikle doğrularlar (ve çalışmalarını bu bilinç üzerine inşa ederler).
a27. Onlar Rablerinin azabından korkarlar.
a28. Çünkü Rablerinin azabı emin olunacak bir azap değildir (ona karşı hiç kimse kendini tam bir güven içinde hissedemez).
a29. Ve onlar iffetlerini korurlar.
a30. Sadece eşleriyle ya da meşru şekilde hakkını vererek sahip oldukları kimselerle ilişkiye girerler. Bundan dolayı da asla kınanmazlar.
Bkz. 23/5-6
a31. Fakat bunun ötesine geçenler (Allah’ın koyduğu) sınırı aşanlardır.
Bkz. 23/7
a32. (Haktan yana olanlar öyle kimselerdir ki) onlar kendilerine verilen emanete ve verdikleri söze riayet edenlerdir.
Bkz. 23/8
a33. Onlar ki şahitliklerinde dürüst davrananlardır.
a34. Onlar salatlarını/Hak’tan yana duruşlarını koruyanlardır.
Bkz. 23/9 ve dipnotu.
a35. İşte onlar cennetlerde ikram görecek olanlardır.
a36. Şimdi bu inkârcılara ne oluyor ki senin önünde şaşkın vaziyette oraya buraya koşturuyorlar?
a37. Sağdan soldan ayrı ayrı gruplar halinde (gelip başına üşüşüyorlar)?
a38. Onlardan her biri nimetlerle donatılmış cennete gireceğini mi sanıyor?
a39. Hayır (aldatıcı akıbetten kurtulamazlar onlar)! Biz onları (da diğer insanlar gibi) çok iyi bildikleri şeyden (meniden) yarattık.
a40. İş onların sandığı gibi değil. Bütün gündoğumu ve günbatımı (güneşin doğduğu ve battığı) noktaların bütün hareketlerinin Rabbine yemin olsun ki elbette Biz her şeye kadiriz.
a41. Biz onların yerine kendilerinden daha hayırlı insanlar getirmeye de (kadiriz). Bizim elimizden kurtulan gücümüzün yetmediği hiçbir şey yoktur.
a42. Şu hâlde sen kendilerine vaad edilen (azap) günlerine kavuşuncaya kadar onları bırak; dalıp oynasınlar oyalansınlar.
a43. O kıyamet günü onlar sanki belirlenmiş bir hedefe koşturuyorlarmış gibi menzillerinden çıkıp süratle koşacaklar.
a44. O gün onların gözlerini korku bürüyecek yüzlerini zillet kaplayacaktır. İşte onlara vaad edilen gün bu gündür.
,
a1. Doğrusu biz Nuh’u “Kendilerine can yakıcı bir azap gelmezden önce milletini uyarsın” diye kavmine (elçi olarak) gönderdik.
Bkz. 11/32-34
a2. O da “Ey halkım!” dedi “Şüphesiz ben size gönderilmiş apaçık bir uyarıcıyım.
a3. “Yalnız Allah’a kulluk edin O’na karşı gelmekten sakının ve bana uyun ki
a4. (Allah) Günahlarınızı affetsin ve sizi belirli bir vakte yani ölüm anına kadar azap çektirmeksizin hayatta bıraksın. Çünkü Allah’ın takdir ettiği ecel (ölüm) gelince asla ertelenmez. Keşke bunu bilseniz (de imam etseniz)!”
a5. Nihayet (uzun zaman süren tebliğin ardından Nuh) şöyle münacatta bulundu: “Ey Rabbim! Gerçekten ben kavmimi gece gündüz (imana) davet ettim.
a6. Fakat benim davetim onları daha da uzaklaştırmaktan başka bir işe yaramadı.”
a7. “Doğrusu ben senin onları bağışlaman için kendilerini her çağrışımda parmaklarını kulaklarına tıkadılar (beni görmemek için) örtülerini başlarına çektiler (hakka karşı) direndiler büyük bir kibir gösterdiler.”
a8. “Sonra onları daha açık bir şekilde imana davet ettim.”
a9. “Daha sonra onlara hem açıktan açığa tebliğ ettim hem de gizliden gizliye (bir bir yüz yüze) kendileriyle konuştum.”
a10. Dedim ki: “Rabbinizden günahlarınızın bağışlanmasını dileyin. Çünkü O çok bağışlayandır.”
a11. “(Öyle yapın ki Allah) üzerinize gökten sağanak (yağmur) yağdırsın.
a12. Sizi mallar ve oğullarla güçlendirsin. Size (ürün yüklü) bağlar bahçeler versin ve sizin için nehirler akıtsın.”
a13. “Size ne oluyor ki Allah’a gereken saygıyı göstermiyorsunuz?
a14. Hâlbuki O sizi türlü türlü evrelerden geçirerek yaratmıştır.”
a15. “Görmüyor musunuz Allah yedi göğü uyumlu bir bütün olarak nasıl yarattı?”
a16. “Aralarında Ay’a aydınlık verdi ve Güneş’in ışık saçmasını sağladı.”
Bkz. 2/29 17/44 23/17 41/12 65/12
a17. “Allah bitkilerde olduğu gibi sizi (Âdem’i) de yerden bitirdi (topraktan yarattı.)”
a18. “Sonra sizi (ölünce) yine oraya geri döndürecek ve en sonunda tarifsiz bir çıkarışla yeniden çıkaracaktır.”
a19. “Allah yeryüzünü sizin için bir döşek (yerleşim yeri) yaptı.”
a20. Üzerinde gezip dolaşmanız için yollar ve vadiler oluşturdu.
a21. Nuh devamla (Allah’a yönelerek); “Ya Rabbi!” dedi “Hep bana başkaldırdılar. Malı ve evladı kendilerini hüsrana sürüklemekten başka işe yaramayan (servet ve güç sahibi kodaman)lara uydular.
a22. “Üstelik (bana) büyük büyük tuzaklar kurdular.
a23. Bir de (birbirlerine) şöyle dediler: “Sakın ilâhlarınızı (tapındığınız putları) bırakmayın! Hele (en büyükleri olan) Vedd’i Suvâ’ı Yeğûs’u Ye’ûk’u Nesr’i asla bırakmayın!”
a24. “Onlar gerçekten birçoklarını saptırdılar. (Rabbim!) Madem öyle yaptılar Sen de bu zalimleri hedeflerinden daha fazla saptır!”
a25. Bunlar hataları (inkâr ve isyanları) yüzünden (tufan ile) suda boğuldular sonra ateşe sokuldular (cehenneme girdiler) ve kendilerini Allah’a karşı koruyacak bir yardımcı bulamadılar.
a26. Nuh duasını şöyle tamamladı: “Ey Rabbim! Kâfirlerden yeryüzünde orada mesken tutacak kimseyi bırakma!
a27. “Çünkü sen onları bırakırsan sana kulluk edenleri hep saptırmaya çalışırlar ve yalnızca fesada ve inkâra sebep olurlar.
a28. “Rabbim! Beni ana babamı iman etmiş olarak evime girenleri iman eden erkekleri ve iman eden kadınları bağışla! Zalimleri de tez elden helak et.”
Bkz. 21/76 54/9-10
,
a1. (Ey Resul!) De ki: “Bana cinlerden bir topluluğun (Kur’an’ı) dinlediği ve (kendi toplumlarına gidip) şöyle dediği vahyolundu:
a2. ‘Şüphesiz biz doğru yola ileten hayranlık verici bir Kur’an dinledik de ona inandık. Artık Rabbimize hiç kimseyi asla ortak koşmayacağız.’” Bkz. 46/29-32
a3. “Doğrusu Rabbimizin şanı çok yücedir. O asla eş ve çocuk edinmemiştir.”
a4. “Ve (şimdi anlıyoruz ki) içimizdeki aklı ermez (kişiler) Allah hakkında asılsız şeyler söylüyormuş.
a5. “Biz ise insanların ve cinlerin Allah hakkında asla yalan söylemeyeceklerini sanıyorduk.”
a6. “Bir de şu gerçek var ki; insanlardan birtakım kimseler cinlerden bazılarına sığınırlardı bu da cinlerin taşkınlığını artırırdı.”
a7. “Gerçekten onlar da sizin sandığınız gibi Allah’ın hiç kimseyi öldükten sonra tekrar diriltmeyeceğini sanmışlardı.”
a8. “Doğrusu biz (cinler topluluğu meleklerin sözünü dinlemek için) semayı yokladık. Fakat onu güçlü/çetin bekçilerle ve yakıcı ışınlarla dolu bulduk.” Bkz. 37/7-10
a9. “Oysa biz (Peygamberin gönderilmesinden önce) haber dinlemek için göğün bazı yerlerine otururduk. Ama şimdi kim dinlemeye kalkışırsa derhal kendini gözetleyip izleyen bir alevle karşılaşıyor.”
a10. “Biz kesinlikle bilmiyoruz yeryüzündekiler hakkında şer mi murad edilmiş yoksa Rableri onları doğru yol bilincine ulaştırmayı mı murad ediyor? (Bunu tam kavrayamadık) Bkz. 27/65
a11. “Nitekim bizden iyiler de var bu düzeye erişememiş olanlar da var. Biz farklı yollara ayrılmışız (değişik inanç ve davranışlara sahibiz).”
a12. “Biz (Kur’an’ı dinleyince) anladık ki; yeryüzünde (ne kadar güçlü olursak olalım) Allah’ı aciz bırakamayız (evrenin başka köşelerine) kaçmakla da O’nun elinden kurtulamayız.”
a13. “Hiç şüphesiz biz o yol gösterici (Kur’an’ı) işitince ona inandık. Artık kim Rabbine inanırsa o ne (mükâfatının) eksileceğinden korkar ne de haksızlığa uğrayacağından.”
a14. “Kuşkusuz içimizde Müslüman olanlar da var hak yoldan sapanlar da. Kim Müslüman olursa işte onlar doğruyu arayıp bulmuşlardır.”
a15. “Hak yoldan sapanlara ve zulmedenlere gelince; onlar cehenneme odun olmuşlardır.”
a16. (Allah şöyle buyuruyor:) Eğer onlar İslâm ve iman yolunda (diğerleri gibi) hep dosdoğru gitselerdi. Elbette biz onların hepsine bolca su (bereket ve rızık) verirdik.
a17. Bu nimetimiz onları imtihan etmek içindir. Kim Rabbinin zikrinden (Kur’an’dan) yüz çevirirse Allah onu gitgide artan çetin bir azaba sokar.
a18. Şüphe yok ki mescitler (yalnızca) Allah’a aittir. Öyleyse (Oralarda) Allah ile beraber başka hiç kimseye (hiçbir şeye hiçbir varlığa) dua etmeyin yalvarmayın! Bkz. 22/40
a19. Hal böyleyken Allah’ın kulu (Muhammed) tek olan Allah’a çağırdığında o (hakikati inkâr ede)nler hep birlikte etrafını telaşla kuşatırlardı.
a20. De ki: “Şüphesiz ben ancak Rabbime kulluk ederim ve O’na hiç kimseyi ortak koşmam.”
a21. De ki: “Şüphesiz ben size ne zarar verebilir ne de fayda sağlayabilirim.”
a22. De ki: “(Eğer ben hak yoldan saparsam) hiç kimse beni Allah’(ın azabın)dan kurtaramaz ve O’ndan başka bir sığınak da asla bulamam.”
a23. “(De ki; benim görevim) Benim görevim Allah’tan gelen vahyi size tebliğ etmek böylece bana yüklediği elçilik görevini yerine getirmekten ibarettir. Kim Allah’a ve O’nun resulüne karşı gelirse bilsin ki ona içinde ebedi kalacakları cehennem ateşi vardır.”
a24. Onlar kendilerine yönelik tehditlerin somut olarak gerçekleştiğini (kıyameti/azabı) gördüklerinde hangi tarafın destek bakımından zayıf ve sayıca az olduğunu anlayacaklardır.
a25. De ki: “Bilmiyorum size vaad edilen (kıyamet ve azap) yakın mı yoksa Rabbim onun için uzun bir süre mi koymuştur?”
a26. Gaybı (yaratılmışların kavrayış sınırlarının ötesindekini) sadece O bilir. Erişilmez derinlikteki sırlarını hiç kimseye açmaz.
a27. (Gaybı bilen Allah) bu sırları(n bazılarını) sadece hoşnut olup seçtiği elçisine bildirir. Bu durumda (mesajı korumak için) o elçisinin önüne ve arkasına gözetleyiciler/bekçiler yerleştirir.
a28. O elçi bilsin ki Rabbi tarafından gönderilenleri melekler ona tam olarak ulaştırmış o da onlarda olanın hepsini almış ve her şeyi tek tek kavramıştır.”
,
a1. Ey vahye bürünerek takva elbisesi giyen (Nebi)!
a2. Birazı hariç olmak üzere geceleyin kalk.
a3. Gecenin yarısında veya ondan biraz eksilt!
a4. Ya da buna biraz ekle. Ve Kur’an’ı belli bir düzen içinde düşüne düşüne oku! Bkz. 25/32
a5. Çünkü biz sana sorumluluğu ağır olan bir mesaj bırakacağız.
a6. Doğrusu gece vakti (motivasyon bakımından) zihin (gündüzden) daha zinde olur. Okunanlar daha da berraklaşır (derin anlamlara nüfuz eder).
a7. Zira gündüz senin uzun süre uğraşacağın işler olacaktır.
a8. Rabbinin adını an (O’nu düşün) ve bütün benliğinle/varlığınla yalnız O’na yönel (O’na teslim ol)!
a9. O doğunun da batının da Rabbidir. O’ndan başka İlah yoktur. O halde sen yalnız O’na sığın yalnız O’na güven!
a10. Onların söyledikleri (çirkin incitici aşağılayıcı sözleri)ne karşı sabrederek mücadeleye devam et! İrtibatı tamamen kesmeden anlayışlı ve hoşgörülü davranarak onlardan uzak dur!
a11. Nimet içerisinde yüzen o yalancıları bana bırak ve onlara biraz daha zaman tanı!
a12. Hiç şüphesiz bizim yanımızda ağır prangalar boyunduruklar yakıcı bir alev vardır
a13. Boğaza takılıp kalan ve öteye geçmeyen berbat bir yiyecek ve acıklı bir azap vardır.
a14. O gün şiddetli bir sarsıntıyla yeryüzü ve dağlar sarsılır ve hepsi de esintiyle tozan kum yığınlarına döner.
a15. (Ey insanlar!) Gerçekten biz Firavuna resul gönderdiğimiz gibi size de örnek/model olacak bir resul gönderdik.
a16. Firavun gönderdiğimiz resule karşı geldi de kendisini sert bir azapla yakalayıverdik.
a17. Hal böyle iken hala küfürde direnmeye devam ederseniz çocukların bile ak saçlı ihtiyara çevrileceği bir gün(ün şiddeti)den nasıl korunacaksınız?
a18. O günün dehşetinden gökler bile parçalanır ve Allah’ın sözü kesinlikle yerine gelir.
a19. Bu (ayetler size) bir öğüttür hatırlatmadır! Dileyen (bu öğütten yararlanarak) Rabbine doğru yol tutar.
a20. Senin ve bazı arkadaşlarının gecenin ya üçte ikisine yakın bölümünü ya yarısını ya da üçte birini uyanık/ayakta geçirdiğini Rabbin biliyor. Gecenin ve gündüzün sürelerini yaratan ve belirleyen Allah’tır. O sizin buna dayanamayacağınızı bildiği için yükünüzü hafifletti (farz kılmayıp onu kolaylaştırdı). Onun için Kur’an’dan kolayınıza geldiği kadar okuyun (gece ibadetini kolayınıza geldiği gibi yapın). Aranızda hastalar olacağını bir bölümünüzün Allah’ın lütfettiği geçim payını elde edebilmek için yeryüzünde oradan oraya koşacağını bir bölümünüzün de O’nun yolunda savaşacağını Allah biliyor. Öyleyse ondan kolayınıza gelecek kadar okuyun. Namazı aksatmadan ikame edin ve zekâtı verin. Allah’a gönül hoşluğu ile farz olandan başka hayırlar ve infaklar da yapın. Çünkü hayır olarak ne yaparsanız onu Allah yanında daha kıymetli ve mükâfatı daha büyük olarak bulacaksınız ve Allah’tan bağışlanmanızı dileyin. Hiç kuşkusuz Allah çok bağışlayandır çok merhamet edendir. Bkz. 2/245 57/11 18
,
a1. Ey vahye bürünen (Peygamber)!
a2. Kalk ve (insanları) uyar!
a3. Ve sadece Rabbini yücelt!
a4. Kendini (gönlünü öz benliğini) temiz tut (şirke ve inkâra bulaşma)!
a5. Azaba ve kötülüğe yol açacak şeylerden kaçın!
a6. Yaptığın iyiliği çok görerek başa kakma (kendine kazanç aracı kılma)!
a7. Rabbinin rızasını kazanmak için sabret (her şeye katlanarak mücadeleye devam et)!
a8.  (Kıyamet için) o Sur’a üflendiği zaman
a9.  İşte o gün çok zor bir gün olacak
a10. İnkârcılar için (hiç de) kolay olmayacak.
a11. Yarattığımda tek başına (yapayalnız) olan kişiyi sen bana bırak!
a12. Ona ardı arkası gelmeyen servetler verdim.
a13. Gözü önünden ayrılmayan evlatlar (lütfettim).
a14. Ayrıca rahat yaşaması için her türlü imkânı önüne serdim.
a15. Buna rağmen o hala ihtirasla verdiğimden daha fazlasını istiyor (dünyalık nimetlerin ebedi olmasını arzuluyor).
a16. Hayır umduğu gibi olmayacak. Çünkü o bizim ayetlerimizi inatla inkâra/yalanlamaya kalkıştı.
a17. Onu alabildiğine sarp bir yokuşa süreceğim.
a18.  Çünkü o (Kur’an’a nasıl karşı çıkacağını) düşündü ve plan yaptı.
a19. Kahrolası nasıl da düşündü ve plan yaptı!
a20. Yine kahrolası nasıl düşündü ve uydurdu?
a21. Sonra (Kur’an hakkında yeni dayanaklar bulmak için çevresine) baktı (düşündü).
a22. Sonra (söyleyecek söz bulamayınca) suratını astı ve kaşlarını çattı.
a23. Sonra da arkasını dönüp büyüklük taslayarak gitti.
a24. Ve “Bu Kur’an eskilerden aktarılan bir büyüdür
a25. Ve bu (Allah sözü değil) ancak insan sözüdür” dedi.
a26. Ben de muhakkak onu “Sakar’a atacağım.
a27. Sakar’ın ne olduğunu bilir misin?
a28. O ne yaşatır ne de öldürür
a29. O durmadan derileri yakıp kavurur.
a30. Üzerinde on dokuz vardır onun.
a31. Biz o cehennemin muhafızlarını hep meleklerden ibaret kıldık. Sayılarını da ancak inkârcılar için bir sınav yaptık. Kendilerine kitap verilenler de Kur’an’ın hak olduğuna inansınlar (çünkü onların kitaplarında da bu meleklerin sayısı on dokuzdur). İnananlar da imanlarını artırsın. Kendilerine kitap verilenlerle mü’minler (böylece) şüpheye düşmesinler. Kalplerinde hastalık olan münafıklar ile inkârcılar da neticede: “Allah bu örnek ile ne anlatmak istemiş olabilir?” desinler. Böylece Allah dileyeni sapıklıkta bırakır dileyeni de doğru yola iletir. Rabbinin ordularını kendisinden başka kimse bilemez. Bu insanlar için uyarıdan başka bir şey değildir.
a32. Hayır (onlar öğüt almazlar)! Ay’a (yemin olsun)!
a33. Çekilip giderken geceye
a34. Ağardığı zaman sabaha (söken şafağa) yemin olsun ki
a35. O (cehennem) gerçekten büyük (bir uyarı) dır.
a36. (O cehennem) insan için (bir uyarıcıdır).
a37. Sizden iyilikler yaparak önde gitmeyi veya küfür yüzünden cehennemde kalmayı seçen her biriniz için bir uyarıcıdır.
a38. (İyi bilin ki; hesap günü) herkes (dünyada) yaptıklarının esiri olacaktır.
a39. Yalnız dürüstlüğü ve erdemli olmayı başararak âhiret mutluluğuna erenler hariç.
a40#41. Onlar cennetlerde olacaklar ve oradan suçlulara soracaklar.

a42. “Sizi şu Sakar’a (cehenneme) sürükleyen nedir?” (diye soracaklar.)
a43. Cehennemlikler diyecekler ki: “Biz Hak’tan yana olanlardan/kulluk edenlerden değildik.”
a44. Yoksullara yedirmezdik.”
a45. “Kendilerini günaha kaptıran günah-kârlarla birlikte günaha dalardık.”
a46. Hesap gününü de yalan sayardık.”
a47. “(Ölüm ile) her şey açık seçik ortaya çıkıncaya kadar.
a48. Artık şimdi onlara hiç kimsenin şefaati fayda vermeyecektir. Bkz. 2/48 2/123 255 6/51 70 10/3 21/28 34/23 ve şefaatle ilgili dipnotu 53/26
a49#50#51. Böyle iken onlara ne oluyor da aslandan korkup kaçan ürkmüş yaban eşekleri gibi (Kur’an’daki) öğütten yüz çevirip kaçıyorlar?

a52. (Onlar bunca uyarıya rağmen hala) istiyorlar ki; her birine ayrı ayrı hitap eden birer kitap verilsin.
a53. Hayır hayır! Onlar ahiretten korkmuyorlar.
a54. Evet Muhakkak ki Kur’an (Allah’tan) bir öğüttür.
a55. Artık kim dilerse ondan düşünür öğüt alır.
a56. (Ne var ki) Allah dilemedikçe (kendileri de istemedikçe) ondan ders almazlar. Saygıyla direktiflerine itaat edilmeye layık olan ancak O’dur affetmeye ehil/yetkili olan da O’dur. 
Bkz. 76/30 ve dipnotu 81/29
,
a1. Andolsun kıyamet gününe
a2. Kendini kınayan nefse (yaptığı yanlışları fark edip pişmanlığını yaşayan bilince) de andolsun (ki öldükten sonra diriltilip hesaba çekileceksiniz).
a3. İnsan kemiklerini yeniden bir araya getiremeyeceğimizi mi sanıyor?
a4. Hayır Biz parmak uçları(na varıncaya kadar onun vücudunu tam olarak) yeniden kurmaya muktediriz.
a5. Fakat insan (dünyada istediği gibi yaşamak için) önünde duran (kıyamet ve âhiret) gerçeğini yalanlamak ister.
a6. “O kıyamet günü ne zaman?” diye sorar.
a7. Gözler korkudan şimşek çaktığı
a8. Ay tutulduğu
a9. Güneş ile Ay bir araya getirildiği zaman.
a10. O gün insan: “Kaçacak yer yok mu?” diyecek.
a11. Hayır (o günün dehşetinden kurtulmak için) sığınılacak hiçbir yer yoktur.
a12. O gün varıp durulacak yer sadece Rabbinin huzurudur.
a13. O gün insana yaptığı ve (yapmak zorunda olduğu halde) yapmadığı her şey bir bir bildirilecektir.
a14. Aslında insan bizzat kendinin gözeticisidir.
a15. Birtakım mazeretler ileri sürse de (kendi yaptıklarına karşı şahit olacak).
a16. (Yaşadıklarını görünce heyecandan ne yapacağını şaşıracak ve ona denilecek ki:) Amel defterini okurken (yaşadıklarını seyrederken) telaşla dilini dolaştırıp durma (ne diyeceğini şaşırma)!
a17. Şüphesiz bütün yaptıklarını bir araya getirmek ve onları sana okumak Bize aittir.
a18. O halde Biz sana o defterden (Hard Diskten) neleri okuyor (gösteriyor)sak onları takip et/seyret.
a19. Sonra (hatırlamadıkların olursa) onları açıklamak ve detaylandırmak bize aittir.
a20.  Hayır; (Ey insanlar boşuna mazeret ileri sürmeyin!) Sizler şu (kısa süreli) dünyayı seviyorsunuz
a21.  Ahireti gözardı ediyorsunuz (onu kazanmak için çalışmıyorsunuz).
a22. O gün birtakım yüzler sevinçten parlayacak. Bkz. 3/106-107
a23. Ve Rablerinin kendilerine lütfedeceği nimetleri bekleyecekler.
a24.  O gün birtakım yüzler de asık olacak.
a25. Çünkü (onlar) bellerini bükecek bir felakete uğratılacaklarını anlayacaklar.
a26. Aklınızı başınıza devşirin (ey insanlar!). Can boğaza gelip dayandığı zaman
a27. “Yok mu buna bir çare (ölümü engelleyecek birileri yok mu)?” diye feryat edilecek.
a28. Artık (dünyaya veda etmesi gereken kişi) ayrılma vaktinin geldiğini anlayacak
a29. Ve (ölüm heyecanıyla) bacakları birbirine dolaşacak.
a30. O gün yalnız Rabbine doğru sevkiyat vardır.
a31. İşte o (Peygamber’in getirdiğini) tasdik etmemiş Allah’tan (Hak’tan) yana olmamıştı (yönünü Allah’a dönmemişti).
a32. Aksine (Hak adına her şeyi) yalanlamış ve (itaat etmekten) yüz çevirmişti.
a33. Sonra da böbürlenerek ailesine gitmişti.
a34. Yazıklar olsun sana yazıklar (ey insan)!
a35. Evet yazıklar olsun sana yazıklar!
a36. İnsan kendisinin başıboş bırakılacağını mı sanıyor?
a37. O (döl yatağına) akıtılan meninin içinden bir nutfe (sperm) değil miydi?
a38. Sonra bu bir “alaka” oldu (embriyoya dönüştü). Derken Allah onu yaratıp güzelce şekillendirdi.
a39. Sonra ondan erkek ve dişi çiftler türetti.
a40. Peki (bunları yapan) Allah’ın ölüleri tekrar diriltmeye gücü yetmez mi?
,
a1. Gerçekten insan (henüz) anılır bir şey değilken (yaratılmamışken) üzerinden uzunca bir zaman geçti. Bkz. 19/67
a2. (Ve üreme safhasına geldiğinde) biz insanı karmaşık olan bir damla sudan (döllenmiş yumurtadan) yarattık. Onu imtihan ediyoruz. Bundan dolayı onu işiten ve gören yaptık. Bkz. 18/7 67/2
a3. Şüphesiz biz ona doğru yolu gösterdik. Artık o ya şükreden biri olur ya da nankörlük eden.
a4. (Fakat unutmayın ki) Biz nankörlük edenler için zincirler kelepçeler ve çılgın alevli cehennem hazırladık.
a5. İyiler ise (cennette) karışımı kâfur (hoş kokulu çiçekten tatlandırılmış) olan dolu bir kadehten (cennet şarabı) içerler.
a6. (O cennet şarabı öyle) bir pınardır ki Allah’ın iyi kulları ondan içerler ve istedikleri tarafa onu akıtırlar.
a7. (O iyi insanlar o kimselerdir ki) üzerlerine aldıkları sorumlulukları yerine getirirler ve azabı salgın olan bir günden (kıyametten) korkarlar.
a8. Ve kendileri ihtiyaç duydukları halde yiyeceklerini fakire yetime ve esire ikram ederler.
a9. Ve (yedirdikleri kimselere şöyle derler:) “Biz size sırf Allah rızası için yediriyoruz sizden bir karşılık ve bir teşekkür beklemiyoruz.
a10. Çünkü biz yüzleri asık duruma getiren çetin bir günde Rabbimizin azabından korkarız.”
Bkz. 8/75 9/100 59/9
a11. (Bu sebeple) Allah da onları o dehşetli günün azabından korur ve bir aydınlığa ve sevince kavuşturur.
a12. Sıkıntılara karşı sabrettikleri için (onları) cennetle ve ipek(ten giysiler)le ödüllendirir.
a13. Orada sedirlere uzanırlar ve ne (yakıcı bir) güneş ne de şiddetli bir soğuk görürler.
a14. (Cennet ağaçlarının) gölgeleri üzerlerine sarkar kolayca koparılabilen meyveleri onların istifadelerine sunulur.
a15. (Hizmet için) gümüşten billûr kaplar ve sürahilerle (etraflarında) dolaşılır.
a16. Gümüşten yapılmış bu kadehlerden istedikleri kadar içerler.
a17. Ayrıca orada zencefille tatlandırılmış (dolu) kâselerde kendilerine (cennet şarabı) içirilir.
a18. (Zencefil) cennette bir kaynaktır ki o selsebîl diye anılır.
a19. (Cennet ehlinin) çevrelerinde gördüğünde saçılmış inciler sanacağın hep aynı gençlik ve güzellikte kalacak hizmetçiler (garsonlar) dolaşır.
Bkz. 52/24 56/17-18
a20. Orada her nereye baksan bir nimet ve pek büyük bir mülk (saltanat) görürsün.
a21. Onların üzerinde hafif ipek ve ağır işlenmiş atlastan yeşil elbiseler vardır. Gümüşten bileziklerle bezenmişlerdir. Rableri onlara tertemiz bir içecek ikram eder.
a22. (O Cennetliklere şöyle denir:) “İşte bu sizin çalışmalarınızın karşılığıdır. Çalışmalarınız böylece karşılığını bulmuştur.”
a23. Gerçekten biz Kur’an’ı sana parça parça ayet ayet indirdik.
a24. Öyleyse Rabbinin hükmünü sabırla bekle! Onların günahkârlarına da nankörlerine de boyun eğme!
a25. Sabah akşam Rabbinin adını/şanını an (O’nunla beraber olduğunu unutma)!
a26. Gecenin bir kısmında da O’na secde et (akşam ile yatsı namazını ikame et). Bir de geceleyin uzun bir müddet O’nun sınırsız şanını yücelt! Bkz. 17/79 ve dipnotu 73/20
a27. Doğrusu onlar şu geçici dünyayı severler ve önlerindeki o zorlu günü gözardı ederler.
a28. Onları biz yarattık ve eklemlerini (birbirine) biz bağladık. Dilediğimizde (onları yok eder) yerlerine benzerlerini getiririz.
a29. Bu bir hatırlatmadır! İsteyen Rabbine giden yolu tutar!
a30. Allah dilemedikçe siz bir şey dileyemezsiniz. Hiç kuşkusuz Allah her şeyi bilir ve her işi yerinde yapar. Bkz. 74/56 81/29
a31. Dileyeni (dilediği takdirde) rahmetine kabul eder. Zalimler için ise şiddetli bir azap hazırlamıştır.
,
a1. Andolsun (emrimizle) iyilik için gönderilen elçilere
a2. Şiddetle eserek (zararlıları) savurup atanlara
a3. Tohumları/bulutları yaydıkça yayanlara
a4. (Hak ile batılı) birbirinden ayıranlara
a5. İlahi mesajı ulaştıranlara
a6. Arındırmak ve sakındırmak için
a7. Vaad olunduğunuz (kıyamet) mutlaka vuku bulacaktır.
a8. Yıldızların ışığı söndürüldüğü
a9. Gök yarıldığı/parçalandığı
a10. Dağlar toz gibi ufalandığı
a11. Ve peygamberlerin (Allah’ın mesajlarını ilettikleri kişi ve topluluklar aleyhine veya lehine şahitlik yapmaları için) tanıklık sıraları geldiği zaman (artık kıyamet kopmuştur).
a12. (Bunları duyanlar şöyle derler:) Bütün bunlar hangi gün gerçekleşecek?
a13. (Doğru ile eğrinin hak ile bâtılın) birbirinden ayrılıp hükme bağlanacağı gün (gerçekleşecek).
a14. Hüküm ve ayırım gününün ne olduğunu biliyor musun?
a15. (Bunu) yalanlayanların o gün vay haline!
a16. Biz (peygamberlerini inkâr eden kavimlerden) evvelkileri helâk etmedik mi?
a17. Onların arkasından gelip aynı şekilde davrananları da elbette onların peşine takarız (onlar gibi helâk ederiz).
a18. Biz suçlulara işte böyle yaparız.
a19. (Allah’ın ayetlerini) yalanlayanların o gün vay haline!
a20. Biz sizi bayağı/basit bir sudan (meniden) yaratmadık mı (Hangi cesaretle yalanlamaya kalkışıyorsunuz)?
a21. Ve onu sağlam bir yere yerleştirmedik mi?
a22. Sonra o suyu (doğum için) belirli bir vakte kadar (rahimde muhafaza etmedik mi?)
a23. Biz (insanın yaratılışını) işte böyle gerçekleştirdik. Ne mükemmeldir Bizim (bir şeyi) kudretimizle gerçekleştirmemiz!
a24. (Allah’ın kudretini) yalanlayanların o gün vay haline!
a25. Biz yeryüzünü bir toplanma ve kalma yeri yapmadık mı?
a26. Hem dirilere hem ölülere.
a27. Orada sabit yüce dağlar yaratmadık mı size tatlı bir su içirmedik mi?
a28. (Bütün bu nimetleri) inkâr edenlerin o gün vay haline!
a29. (Kıyameti inkâr edenlere o gün şöyle denir): Haydi yalan saydığınız azaba gidin.
a30. “Haydi gidin üç kola ayrılmış (dumandan) bir gölgeye
a31. (O) ne gölgelendirir ne de ateşten korur.
a32. Şüphesiz o (cehennem) tomruk gibi kocaman kıvılcımlar saçar.
a33. Sanki o kıvılcımın her biri sarı renkte birer halattır.
a34. (Bu durumu) yalan sayanların o gün vay haline!
a35. Bu (gün hakka karşı direnenlerin) konuşamayacakları gündür.
a36. Onlara izin de verilmez ki mazeret beyan etsin ve özür dilesinler.
a37. Hakka karşı direnenlerin o gün vay haline!
a38. Bu (gün) sizi ve önceki ümmetleri topladığımız doğru ile eğrinin Hak ile bâtılın ayrıldığı gündür.
a39. Eğer (azabı kaldıracak) bir hileniz/numaranız varsa haydi bana gösterin onu!
a40. (Öldükten sonra dirilmeyi) inkâr edenlerin o gün vay haline!
a41. Allah’a karşı sorumluluk bilinciyle yaşayanlar (serin) gölgeler altında ve pınar başlarında olacaklar.
a42. Arzu ettikleri her meyveyi hazır bulacaklar.
a43. (Onlara şöyle denir:) “Yaptıklarınıza karşılık olmak üzere afiyetle yiyin için.”
a44. Şüphesiz biz iyilik yapanları işte böyle mükâfatlandırırız.
a45. (Cenneti) inkâr edenlerin o gün vay haline!
a46. (Ey inkârcılar!) Siz (bu cennet nimetlerine karşılık) dünya nimetlerinden yiyin ve bir süre daha sefanızı sürün bakalım. Fakat şunu iyi bilin ki sizler gerçekten suçlu günahkârlarsınız.
a47. Allah’ın emirlerini ciddiye almayan (günahkârların) o gün vay haline!
a48. (Dünyada) onlara: “Gelin Allah’a boyun eğin” denildiği zaman buna yanaşmazlardı (ve Allah’ın emirlerine itaat etmezlerdi).
a49. Allah’ın emirlerini dikkate almayan isyankârların o gün vay haline!
a50. Peki onlar (hakikati tüm açıklığıyla ortaya koyan bu ayetlere de inanmayacaklarsa) ondan başka hangi söze inanacaklar!
,
a1. (Bu müşrikler) birbirlerine hangi şeyi sorup duruyorlar?
a2#3. Üzerinde (hiçbir şekilde) anlaşamadıkları o büyük (kıyamet) haberi(ni) mi?

a4. Hayır! Boşuna sorup durmasınlar! Yakında bilecekler.
a5. Evet evet. Yakında (hiçbir şeyin düşündükleri gibi olmadığını) bilecekler.
a6. Biz yeryüzünü bir döşek yapmadık mı?
a7. Dağları da (yeryüzünü tutan) birer kazık (sütun) kılmadık mı?
a8. Sizleri (erkekli dişili) çiftler hâlinde yaratmadık mı?
a9. Uykunuzu dinlenmenizi sağlayıcı/ölümü hatırlatıcı kılmadık mı?
a10.  Geceyi bir örtü kılmadık mı?
a11.  Gündüzü de bir geçim vakti yapmadık mı?
a12. Üstünüze sapasağlam yedi gök bina etmedik mi?
a13. Ve oraya parlak kandiller yerleştirmedik mi?
a14#15#16. Size tohumlar bitkiler sarmaş dolaş olmuş bağlar bahçeler yetiştirmek için rüzgârların sıkıştırıp yoğunlaştırdığı bulutlardan şarıl şarıl su indirmedik mi?

a17. Şüphesiz ki (doğru ile yanlışın haklı ile haksızın ayırt edileceği) o ayrılma gününün (kıyametin) belirlenmiş bir vakti vardır.
a18. O gün Sur’a üflenir ve siz (menzillerinizden kalkıp mahşere) gruplar halinde gelirsiniz.
a19. O gün gökyüzü açılır ve orada pek çok kapılar oluşur.
a20. Dağlar yürütülür serap haline gelir (yeryüzü dümdüz olur).
a21. İşte o zaman cehennem (suçlular için) beklemeye başlar.
a22. Orası taşkınlık edip azanlar için son varış yeridir.
a23. Orada uzun zaman/asırlarca kalacaklar.
a24. Orada ne bir serinlik ve ne de içecek bir şey tadacaklar!
a25. Yalnızca kaynar su ve irin (içecekler).
a26. (Bütün bunlar yaptıklarına) uygun bir ceza olarak (verilecek).
a27. Çünkü onlar hesaba çekilmeyi ummuyorlardı.
a28. Âyetlerimizi de alabildiğine yalanlamış (ve kendi kafalarına göre yaşamış)lardı.
a29. Oysa biz (yaptıkları) her şeyi bir bir kayda almışızdır. Bkz. 18/49
a30. (O inkârcılara şöyle denilecek:) “Şimdi tadın (bakalım azabı) artık size azap artırmaktan başka bir şey yapacak değiliz.”
a31. Ama Allah’a karşı sorumluluk bilinciyle yaşayanlar için de büyük bir kurtuluş ve mutluluk vardır.
a32. (Cennette) nice bahçeler ve üzüm bağları (vardır).
a33. (Onlara hizmet vermek için orada) genç ve yaşıt eşler (vardır).
a34. (Onlar için orada içildiğinde ferahlatacak) dolu dolu kâseler vardır.
a35. Orada ne boş bir söz işitilir ne de bir yalan.
a36. Bunlar Rabbinin katından yaptıklarına karşılığı verilenlerdir.
a37. O göklerin yerin ve ikisi arasında olanların Rabbidir. Rahman’dır; şefkat ve merhametiyle yarattıklarına nimetler lütfedendir. Ve o gün hiç kimse O’na karşı sesini yükseltme (itiraz etme) gücüne sahip değildir.
a38. O gün Ruh (Cebrail) ve (diğer) meleklerin saf saf sıralandıkları gündür. Rahman’ın izin verdikleri dışında hiç kimse konuşmayacak ve (izin verilenler yalnız) doğruyu söyleyecek. Bkz. 2/123 255 6/51 70 10/3 11/105 20/109 34/23 42/7 53/26
a39. İşte bu kıyamet günü geleceği kesin olan bir gündür. Artık dileyen Rabbine varacak bir yol edinsin (inansın ve Allah için faydalı işler yapsın).
a40. Biz gelmesi yakın olan bir azapla sizleri uyardık. O gün gelecek ve herkes dünyada yapıp ettiği bütün işleri önünde bulacaktır. İşte o zaman inanmayan kimse: “Ah ne olurdu keşke toprak olaydım!” diyecek. Bkz. 18/49
,
a1. (İnkârcıların ruhlarını) şiddetle çekip alanlara
a2. (İnananların ruhlarını) kolaylıkla alanlara
a3. (Yörüngelerinde) yüzüp giden (gezegen)lere
a4. (Hizmet için) öncü olarak yarışıp geçenlere
a5. Ve işleri düzene koyanlara (yemin olsun ki kıyamet kopacak ve siz hesaba çekileceksiniz).
a6. O gün (Sur’a) ilk üfürüş şiddetle sarsacak (ilk ölüm ve kıyametin birinci kopuşu gerçekleşecek).
a7. Arkasından onu daha büyük bir sarsıntı izleyecek (ikinci kıyamet kopacak ve insanların dirilişi gerçekleşecek).
a8. O gün birtakım kalpler (tedirginlik içinde) şiddetle çarpacak.
a9. Gözler korkudan yere bakıp kalacak.
a10. (O inkârcılar) diyorlar ki: Şimdi biz şu halimize geri mi döndürüleceğiz?
a11. “Çürümüş kemikler haline geldikten sonra mı (biz eski durumumuza getirileceğiz)?
a12. Öyle ise biz yanmışız (desenize) dediler.”
a13. Hâlbuki o (diriliş) sadece bir haykırıştan (Sur’un üfürülmesinden) ibarettir.
a14. Bir de (bakmışsın onlar) kendilerini mahşer meydanında buluvermişler.
a15. (Ey Muhammed!) Musa’nın haberi sana geldi mi?
a16. Hani Rabbi ona mukaddes Tuvâ vadisinde şöyle seslenmişti:
a17. “Haydi Firavuna git! Çünkü o azmıştır.”
a18.  (Ona) de ki: “İster misin (küfürden) temizlenesin?
a19.  Rabbine giden yolu göstereyim ki O’na saygı duyup O’ndan sakınasın!”
a20.  Derken (Musa) ona en büyük mucizeyi (asanın ejderha oluşunu) gösterdi.
a21. Fakat o (Musa’yı ve dinini) yalanladı ve isyan etti.
a22. Sonra sırtını dönerek (iman etmekten) yüz çevirdi.
a23. Hemen (adamlarını) topladı ve onlara (şöyle) seslendi:
a24. “Ben sizin en yüce Efendinizim!”
a25. Allah da onu (herkese ibret olarak) dünya ve ahiret azabıyla cezalandırdı.
Bkz. 2/50 20/78 10/90 10/92 40/84 40/85
a26. Şüphesiz bunda Allah’a karşı gelmekten sakınan bir kimse için bir ibret vardır.
a27.  (Öldükten sonra tekrar) sizi yaratmak mı zor yoksa göğü (yaratmak) mı? Onu Allah bina etti.
a28. (Allah gökyüzünü) yükseltti/genişletti ve onu (mükemmel yasalarıyla) düzene koydu.
a29. O göğün gecesini karanlık yaptı gündüzünü aydınlattı.
a30. Ve onun ardından yeryüzünü döşeyip yaşamaya elverişli hale getirdi.
a31. Orada sular fışkırttı ve otlaklar meydana getirdi.
a32. Dağları da sağlam bir şekilde olması gereken yerlere yerleştirdi.
Bkz. 16/15 21/32
a33. Bütün bunları sizin ve hayvanlarınızın yararı için yaptı.
a34. Her şeyi altüst eden o büyük felâket (kıyamet) geldiği zaman.
a35. O gün insan (dünya hayatında) yaptıklarını bir bir hatırlayacak.
a36. Cehennem ehline gidecekleri yer gösterilecek.
a37. Artık her kim azgınlık etmişse
a38. Ve dünya hayatını (ahirete) tercih etmişse
a39. Şüphesiz onun varıp barınacağı yer cehennem olacaktır.
a40. Ancak kim Rabbinin huzurunda durup hesap vermekten ürkmüş ve nefsini kötü heveslerden uzak tutmuşsa
a41. İşte onun varacağı yer de cennet olacaktır.
a42. Sana kıyametin ne zaman kopacağını soruyorlar.
a43. Sen nerede onu(n vaktini) bilmek nerede?
a44. Onun nihai bilgisi yalnızca Rabbine aittir.
a45. Sana düşen sadece ondan (kıyametten) korkanı uyarmaktır.
a46. Onlar onu (kıyameti) gördükleri zaman sanki dünyada bir akşam veya onun kuşluk vaktinden fazla kalmamış gibi olacaklar.
Bkz. 20/103 23/113 30/55
,
a1. (Peygamber) yüzünü ekşitti ve çevirdi.
a2. Kör adam yanına geldi diye.
a3. (Ey Resul!) Nereden bileceksin belki de o (senden öğrenecekleriyle cehalet kirinden) arınacaktı?
a4. Yahut öğüt alacak da bu öğüt kendisine fayda verecekti.
a5. Fakat (senin öğüdüne) tenezzül etmeyen kimseye gelince;
a6. Sen bütün ilgiyi ona gösterdin.
a7. Oysa onun arınmasından sen sorumlu değildin.
a8. Ama sana koşarak gelen kimse var ya;
a9. İşte o Allah’a karşı gelmekten sakınarak sana gelmişken
a10. Sen ona aldırış etmeden oyalandın (onunla ilgilenmedin).
a11. Dikkat et bir daha böyle yapma! Çünkü o (Kur’an) bir öğüttür.
a12. Dileyen ondan öğüt alır.
a13. O (Kur’an Allah katında) çok değerli sahifelerdedir.
a14. Yüce ve (her türlü çelişkiden uzak) tertemiz (sahifelerde)
a15-16. (O Kur’an) şerefli itaatkâr ve güvenilir meleklerin vasıtasıyla indirilmiştir.

a17. Kahrolası (inkârcı) insan ne kadar da nankördür.
a18. Allah onu hangi şeyden yarattı (hiç düşünmez mi)?
a19. Bir nutfeden (spermadan) yarattı da ona (en güzel surette) şekil verdi.
a20. Sonra da ona (yaşama ve kavrama) yolunu kolaylaştırdı.
a21. Sonra (kısacık bir ömrün ardından) onu öldürecek ve (cesedini) kabre koyacak.
a22. Sonra dilediği zaman onu tekrar diriltecek.
a23. Hal böyleyken o Rabbinin emrettiğini yerine getirmedi (inanmadı ve Allah’ın istediği gibi yaşamadı).
a24. Bir de insan yiyip içtiği şeylerin nereden geldiğine bir baksın.
a25. Biz suyu (yağmuru) bol bol yağdırdık.
a26. Sonra toprağı (bitkileri çıkarmak için) göz göz yardık.
a27. Böylece onda taneler bitirdik.
a28. Üzüm (bağları) ve yoncalar
a29. Zeytin (ağaçları) ve hurmalıklar
a30. Boyları birbiriyle yarışan sık ağaçlı bahçeler
a31. Meyveler ve çayırlar (yetiştirdik).
a32. (Bütün bunları) sizin ve hayvanlarınızın faydalanması için yaptık.
a33. Kulakları sağırlaştıracak o kıyamet gürültüsü geldiği zaman.
a34-35-36. O gün kişi kardeşinden annesinden babasından eşinden ve çocuklarından kaçacak.
Bkz. 23/101 31/33 34/54

a37. O gün onlardan her birinin kendine yetecek bir derdi vardır.
a38. O gün birtakım yüzler vardır ki parıldarlar
a39. Gülerler (ve) sevinirler.
a40. O gün nice yüzler de vardır ki toz toprak içindedirler.
a41. Onları karanlık ve karalık kaplayacaktır.
a42. İşte onlar inkârcılardır günaha dalanlardır.
,
a1. Güneş dürüldüğü (ve ziyası söndürüldüğü)
a2. Yıldızlar kararıp döküldüğü
a3. Dağlar yürütüldüğü
Bkz. 56/6 101/5
a4. Gebe develer kendi başlarına terk edildiği
a5. Vahşi hayvanlar (korkudan) bir araya geldiği
a6. Denizler kaynayıp birbirine karıştığı
a7. Ruhlar (yeni) bedenlerle birleştirildiği
a8. Diri diri toprağa gömülen kıza sorulduğunda
a9. “Hangi suçtan dolayı öldürüldüğü”
a10. Amel defterleri (Hard Diskler) açıldığı
a11. Göğün örtüsü sıyrıldığı (her şeyin gün yüzüne çıktığı)
a12. Cehennem (suçlular için) körüklendiği
a13. Cennet (inananlara) yaklaştırıldığı zaman
a14. Herkes önceden (iyi ve kötü) ne hazırlamışsa (onu) görecektir.
a15. Hayır (iş onların sandığı gibi değil)! Yemin olsun donup duran yıldızlara
a16. Yörüngelerinde akan ve kaybolan gezegenlere
a17. Karanlık çöken geceye
a18. Teneffüs eden (seher yeli esmeye başlayan) sabaha ki
a19. Bu Kur’an (Allah katında) kerim (şerefli) olan bir elçinin (Cebrail’in) getirdiği sözdür.
a20. O elçi güçlüdür. Kudret ve egemenlik tahtının sahibi (olan Allah) katında çok itibarlıdır.
Bkz. 53/5-10
a21. O (bütün meleklerce) saygı gören ve güvenilen biridir.
a22. (Ey Kureyşliler!) Sizin arkadaşınız (Muhammed) bir deli değildir (vahyi böyle güvenilir ve saygın bir melek vasıtasıyla almıştır).
a23. Şüphesiz (Muhammed) onu (Cebrail’i) apaçık ufukta görmüştür. Bkz. 53/13-16 ve dipnotları.
a24. Kaldı ki O (Cebrail) aldığı gayb bilgilerinin hiç birini gizlemez (bu konuda töhmet altında bırakılamaz). Bkz. 16/103 25/4
a25. O (Kur’an iddia ettiğiniz gibi) asla kovulmuş şeytanın sözü değildir. Bkz. 22/52
a26. O halde (ey insanlar) hakikat buyken nereye gidiyorsunuz?
a27. O (Kur’an) bütün âlemler için bir öğüttür.
a28. Özellikle de içinizden dosdoğru olmayı dileyenler için (bir hidayet ve rahmet kaynağıdır).
a29. Zaten siz ancak âlemlerin Rabbi olan Allah’ın iradesinin tecellisine uygun olması halinde iradenizi ve tercihinizi kullanabilirsiniz. Bkz. 74/56 76/30 ve dipnotu.
,
a1. Gök çatlayıp yarıldığı
a2. Yıldızlar dökülüp saçıldığı
a3. Denizler kaynayıp birbirine karıştığı
a4. Kabirlerin içi boşaltıldığı zaman
a5. Herkes (dünyada) yaptığı ve (yapmak zorunda olup da) yapmadığı şeyleri bilecektir.
a6. Ey insan! İhsanı bol olan Rabbine karşı seni aldatıp yanıltan nedir?
a7. O seni yarattı düzgün hale koydu en güzel ölçülerle birleştirdi.
a8. Dilediği biçimde sana şekil verdi. Bkz. 40/64 65/3 95/4
a9. Olacak şey değil! (Bütün bunlara şükretmediğiniz gibi) hesap gününü de inkâr ediyorsunuz.
a10. Hâlbuki üzerinizde sizi gözleyen/takip eden kaydediciler vardır.
a11. Kaliteli bir şekilde kaydeden ve (kaydettiklerini) koruyan (melekler) vardır.
a12. Onlar yaptığınız her şeyi en ince ayrıntısına kadar bilirler/kaydederler. Bkz. 6/61 50/17-18
a13. Sorumluluk bilinciyle yaşayanlar muhakkak ki bol nimetlere kavuşacaklar.
a14. Kötüler de cehennemi boylayacaklar.
a15. Onlar (o inkâr ettikleri) hesap günü oraya gireceklerdir.
a16. Artık onlar oradan asla kurtulamazlar.
a17. Hesap gününün ne olduğunu sen bilir misin?
a18. Evet bilir misin nedir o hesap günü?
a19. O gün kimsenin kimseye faydası olmaz. O gün bütün yetkiler sadece Allah’a aittir.
,
a1. Ölçüde ve tartıda hile yapanların vay hâline!
a2. Onlar ki insanlardan (bir şey) ölçüp aldıkları zaman tam ölçerler.
a3. Fakat kendileri onlara bir şey ölçtükleri veya tarttıkları zaman (ölçü ve tartıyı) eksik yaparlar.
a4. Yoksa onlar (yeniden) diriltileceklerini düşünmüyorlar mı?
a5. Büyük bir günde (kıyamette).
a6. O gün insanlar âlemlerin Rabbinin huzurunda toplanacaklar ve (O’na) hesap verecekler.
a7. Hayır (hileye sapmayın hesap gününü hafife almayın). Çünkü Allah’ın buyruğundan çıkanların kitabı muhakkak “siccîn”dedir.
a8. Sen “siccîn” in ne olduğunu bilir misin?
a9. O (inkârcıların eylemlerinin) yazılı bulunduğu bir kütüktür (Hard Disk’tir).
a10. O gün inkârcıların vay hâline!
a11. Onlar ki hesap gününü inkâr ettiler.
a12. O hesap gününü inkâr edenler haddi aşan günaha batan kimselerdir.
a13. On(lar)a ayetlerimiz okunduğu zaman: “öncekilerin masallarıdır” dedi(ler). Bkz. 16/24 25/5
a14. Hayır! Bilakis onların işlemekte oldukları (kötülükler) kalplerini kirletti.
a15. Muhakkak ki onlar o kıyamet günü Rablerinin rahmetinden mahrum kalacaklar.
a16. Sonra onlar muhakkak cehenneme atılacaklar.
a17. Sonra (onlara) şöyle denilecek: “İşte (dünyada) inkâr etmiş olduğunuz (azap) budur.”
a18. Fakat iyilerin amel defterleri (Hard Diskleri) “İlliyyûn” da saklıdır.
a19. Sen “İlliyyûn” un ne olduğunu bilir misin?
a20. O (silinme ve kaybolma ihtimali olmayan) her şeyin dökümünün yapıldığı bir sicildir.
a21. O (Allah’a yakın olan Mukarrebûn adlı) meleklerin gözetimindedir.
a22. İyiler cennet nimetlerine gark olacaklar.
a23. Onlar tahtlar üzerinde (neşe ile etrafı) seyredecekler.
a24. Onların yüzlerinde cennet nimetlerinin sevincini görürsün.
a25. Onlara ağızları mühürlü (kişiye özel sarhoş etmeyen) saf bir içecekten içirilir.
a26. Onun (içiminin) sonu bir misktir (ağızda misk gibi koku bırakır). İşte yarışacaklarsa insanlar (Allah’ın rızasını kazanarak) bu cennet devletine konmak için yarışsınlar!
a27.  O içeceğin karışımında “tesnîm” vardır.
a28.  (O) öyle bir pınardır ki ondan (Allah’a) yakın olanlar içerler.
a29.  Şüphesiz o günah işleyenler iman edenlere (dünyada) gülüyorlardı.
a30. İnananlar yanlarından geçtiğinde birbirlerine kaş göz ederek onlarla alay ediyorlardı.
a31. Yandaşlarının yanına döndükleri zaman da (yaptıklarını anlatarak) eğleniyorlardı.
a32. İnananları gördükleri vakit: “İşte bunlar sapık ve şaşırmış kimselerdir” diyorlardı.
a33. Oysa kendileri onların üzerine gözcü tayin edilmiş değillerdi.
a34. Artık bugün de inananlar inkârcılara bakıp gülerler.
a35. (İnananlar) tahtlar üzerinde (inkârcıların durumunu) seyrederler (ver derler ki):
a36. “İnkârcılar yaptıklarının karşılığını tam olarak aldılar değil mi?”
,
a1. Gök yarıldığında
a2. O’na yaraşır şekilde Rabbinin emrine boyun eğdiğinde
a3. Yer de dümdüz olduğunda
a4. (Yeryüzü) içindekileri fırlatıp attığında
a5. Ona yaraşır şekilde Rabbinin emrine boyun eğdiğinde
a6. Ey insan! Sen Rabbine kavuşuncaya kadar çalışıp didinerek ömrünü tüketeceksin!  Sonunda (bütün yaptıklarında) O’na kavuşacaksın.
a7. O zaman kimin kitabı (amel defteri) sağından verilirse
a8. O (hiçbir zorlukla karşılaşmadan) pek kolayca hesabını verecek
a9. Ve (cennetteki) yakınlarına sevinç içinde dönecektir.
a10. Fakat kime de kitabı (amel defteri) arka tarafından verilirse
a11. (O da) derhal yok olmayı isteyecek
a12. (Fakat istese de olmayacak ve derhal) çılgın alevli ateşe atılacaktır.
a13. Hâlbuki o (dünyada) yandaşlarının yanında iken pek sevinçliydi.
a14. Çünkü o Rabbinin huzuruna hiç dönmeyeceğini sanıyordu.
a15. Oysa gerçek öyle değildi. Rabbi onu(n yaptıklarını çok iyi) görüyordu.
a16. Hayır (boşuna yaratıldığınızı zannetmeyin)! Akşamın alaca karanlığına
a17. Geceye ve gecenin içinde barındırdığına
a18. Dolunay halindeki Ay’a yemin ederim ki
a19. Muhakkak siz biri diğeriyle bağlantılı olarak halden hale geçeceksiniz.
a20. Böyleyken onlara ne oluyor da hâlâ iman etmiyorlar?
a21. Ve kendilerine Kur’an okunduğu zaman (Allah’ın mesajı karşısında) teslimiyet gösterip saygı ile boyun eğmiyorlar?
a22. Tersine inkârcılar (Kur’an’ı) inkâr ediyorlar.
a23. Oysa Allah onların içlerinde sakladıklarını çok iyi biliyor.
a24. Artık sen onları elem dolu bir azapla müjdele!
a25. Ancak iman edip faydalı ve güzel işler yapanlar müstesnadır. Onlar için kesintisiz bir ödül vardır.
,
a1. Burçlarla (takımyıldızlarla) dolu göğe
a2. O vaad olunan (kıyamet) gün(ün)e
a3. Kıyamet günü şahitlik eden peygamberlere ve onların şahitlik ettiği ümmetlere andolsun ki;
a4#5. (İnananları yakmak için) hendek kazıp (içini) ateşle dolduranlar kahrolmuş ve lanetlenmiştir.

a6. Hani kendileri (ateş hendeğinin) çevresinde oturmuş (ateşe attıkları) mü’minlere yaptıklarını seyrediyorlardı.
a7. Hani kendileri (ateş hendeğinin) çevresinde oturmuş (ateşe attıkları) mü’minlere yaptıklarını seyrediyorlardı.
a8. Mü’minlerden öç almalarının tek sebebi mutlak galip ve övgüye lâyık olan Allah’a inanmaları (ve O’nun istediği şekilde yaşamaları)ydı. Bkz. 5/59 7/126 9/74
a9. O (Allah) ki göklerin ve yerin mutlak mülkiyet ve hâkimiyeti Kendisine aittir ve üstelik Allah olup biten her şeye şahittir. Bkz. 3/189 4/126 5/120 24/42 57/2
a10. İnanan erkeklere ve inanan kadınlara işkence edip sonra yaptıklarına tevbe etmeyenler var ya işte onlar için cehennem azabı vardır ve yakıcı azap onlaradır.
a11. İnandıktan sonra faydalı ve iyi işler yapanlar için de altlarından ırmaklar akan cennetler vardır. İşte büyük kurtuluş budur.
a12. Gerçekten Rabbinin (zalimleri azapla) yakalaması çok şiddetlidir.
a13. (İnsanı) yaratan da (sonra öldürüp tekrar) diriltecek olan da O’dur.
a14. O çok bağışlayandır çok sevendir ve sevilendir.
a15. O ulu arşın sahibidir evrenin mutlak hâkimidir.
a16. O dilediği her şeyi yapandır.
a17#18. (Ey Resul!) Sana Firavun ve Semûd’a ait orduların (uğradıkları felâket) haberi geldi mi? 
Bkz. 10/75-92 11/61-68

a19. Doğrusu (o felâket haberlerine rağmen) inkârcılar hala (Hakk’ı) yalanlamaktadır.
a20. Oysa Allah onları arkalarından kuşatmıştır.
a21. Hiç şüpheniz olmasın ki bu kitap o çok şerefli bir Kur’an’dır.
a22. (O) Levh-i Mahfuz’da; ilahi ilmin koruması altındadır.
,
a1. Göğe ve Târık’a yemin olsun!
a2. Târık’ın ne olduğunu bilir misin sen?
a3. O ışıklar saçarak karanlığı delip geçen bir yıldızdır (Ona yemin olsun ki;).
a4. Üzerinde gözetleyici koruyucu bulunmayan hiçbir kimse yoktur.
Bkz. 82/10-11
a5. Artık insanoğlu neden yaratıldığına bir baksın!
a6. O (üreme organından rahme atılan) basit bir su damlacığından yaratılmıştır.
a7. O (erkeğin) bel kemiği ile (kadının) göğüs kemikleri arasından sıçrayarak çıkan (spermalı bir sudur).
a8. (İnsanı bu şekilde yaratan) elbette onu (ölümünden sonra) yeniden diriltmeye de kadirdir.
a9. Bütün sırların ortaya döküleceği o kıyamet günü
a10. Artık insan için ne bir kuvvet vardır ne de bir yardımcı.
a11. (Halden hale giren ve topladığı buharı yağmura) dönüştüren göğe
a12. Ve (nebat bitirmek için) yarılan/çatlayan yeryüzüne andolsun ki;
a13. Muhakkak bu (Kur’an) doğruyu yanlıştan ayıran bir sözdür.
a14. O boş ve anlamsız bir lakırdı değildir.
a15. Elbette o (Kur’an’ı kabule yanaşmaya)nlar onu engellemek için tuzak üstüne tuzak kuruyorlar.
a16. Ben de onların tuzaklarını bozarak bütün planlarını boşa çıkarıyorum.
a17. Onun için sen o inkârcılara biraz daha mühlet ver onları kendi hallerine bırak (pek yakında desteğimiz sana gelecektir).
,
a1. Yüce Rabbinin yasalarına uygun olarak hareket et!
a2. O ki (her şeyi) yarattı ve (insana) yaratılış amacını gerçekleştirecek bir donanım verdi.
a3. Ve O ki (her şeyin) miktarını biçimini belirleyip hedefini gösterdi.
a4. O ki tüm bitki örtüsünü çıkardı.
a5. Sonra da onu (çürütüp) sellerin sürüklediği morarmış bir atık haline getirdi. Bkz. 25/2 54/49 55/7
a6. (İnsanların hidayeti için Kur’an’ı kalbine yerleştirip) sana okutacağız ve (okuduklarından hiçbirini) unutmayacaksın!
a7. Ancak Allah’ın (unutmanı) diledikleri hariç; çünkü (yalnız) O’dur (insanın) kavrayışına açık olan her şeyi ve (hikmetine binaen ondan) gizli olanları bilen.
a8. Biz (böylece nihai) huzura ve rahatlığa giden yolu senin için kolaylaştıracağız.
a9. O halde sen öğüt verip hatırlatmanın fayda vereceği her durumda öğüt ver ve hatırlat!
a10. (Bil ki;) Allah’a karşı derin saygı duyarak O’ndan sakınan öğüt alacaktır.
a11. Ama asi ve kötü olan ondan kaçacaktır.
a12. O en büyük ateşe atılacak
a13. Sonra orada ne ölecek ne de hayat bulacaktır. Bkz. 4/56 20/74
a14. (Manevi kirlerden) arınma gayreti içinde olanlar kurtuluşa erecektir.
a15. Rabbinin adını anan (O’nunla birlikteliği hayatın gerçeği haline getiren) ve O’na kulluk eden kimse de (kuşkusuz kurtuluşa erecektir).
a16. Fakat (buna rağmen) sizler (sadece) dünya hayatını tercih ediyorsunuz.
a17. Oysa ahiret (hayatı) hem çok daha hayırlı hem de devamlıdır.
a18. Kuşkusuz (bütün) bu (öğütler) önceki sahifelerde/vahiylerde bildirilmiş (evrensel mesaj)ların aynısıdır.
a19. İbrahim’in ve Musa’nın sahifelerinde de (dile getirilen mesajlardır).
,
a1. Dehşeti her şeyi kaplayacak olan felaketin (kıyametin) haberi sana geldi mi?
a2. O gün birtakım yüzler (korkudan) zillete bürünecek.
a3. Yorgun ve bitkin (olacaklar).
a4. Ve (onlar) kızgın ateşe atılacaklar.
a5. Kaynar su pınarından içirilecekler.
a6#7. Onlara beslemeyen ve açlık gidermeyen kötü kokulu ve dikenli bitkiden başka yiyecek verilmeyecek.

a8. O gün birtakım yüzler de vardır ki nimet içinde mutlu olacaklar.
a9. (Dünyada) yaptıklarından dolayı hoşnut olacaklar.
a10. (Onlar) yüksek bir cennette (bulunacaklar).
a11. Ve orada asla boş (ve kötü) bir söz işitmeyecekler.
a12. Orada akan bir pınar vardır.
a13. Orada yükseklerde kurulmuş tahtlar da vardır.
a14. (Önlerine) konmuş bardaklar
a15. Sıra sıra dizilmiş yastıklar
a16. Serilmiş yumuşak tüylü halılar vardır.
a17. Bakmıyorlar mı deveye nasıl yaratılmıştır!
a18. Bakmıyorlar mı göğe nasıl yükseltilmiştir!
a19. Bakmıyorlar mı dağlara nasıl dikilmişlerdir!
a20. Bakmıyorlar mı yeryüzüne nasıl döşenmiştir!
a21. (Ey Resûl!) Sen (Allah’ın nimetlerini) hatırlat ve öğüt ver. Çünkü sen ancak öğüt verensin.
a22. Sen onlar üzerinde bir zorba değilsin.
a23. Ancak kim yüz çevirir ve inkâr ederse
a24. (Bil ki) Allah onu en büyük azap ile cezalandıracaktır.
a25. Şüphesiz onların dönüşü ancak bizedir.
a26. Sonra onların sorguya çekilmesi de sadece bize aittir.
,
a1. (Karanlığı) yarıp çıkan sabahı düşün!
a2. On geceyi düşün!
a3. Çift olarak yaratılan her şeyi ve tek olan (Allah’)ı düşün!
a4. Kendi yolunda akıp giden geceyi de düşün!
a5. (Düşün ey insan!) Bun(lar)da akıl sahibi olan(lar) için hakikatin bir kanıtı yok mudur?
a6. Rabbinin Ad kavmine (Hûd peygamberin toplumuna) ne yaptığını görmedin mi?
a7. İrem topluluğuna
a8. Şehirler içinde benzeri kurulmamış sütunlarla dolu olan (İrem şehri insanlarına)
a9. Vadide kayaları yontan (Salih’in kavmi) Semûd’a
a10. Ve (piramitlerle dünyaya) kazık çakan Firavuna (neler yaptığını görmedin mi?)
a11. Onların hepsi de memleketlerinde azgınlık eden kimselerdi.
a12. Oralarda fesat çıkararak ahlâkî çöküntüye ve toplumsal yozlaşmaya sebep oldular.
a13. Bu yüzden Rabbin onların üzerine azap kırbacını indirdi.
a14. Şüphesiz ki Rabbin (olup biten her şeyi) görüp gözetendir.
a15. İnsana gelince ne zaman Rabbin onu cömertliğiyle ve hoşnut olacağı bir hayat bağışlamakla denese “Rabbim bana karşı (ne kadar) cömerttir!” der.
a16. Ama ne zaman onu deneyerek rızkını kıssa (o zaman da); “Rabbim bana haksızlık etti” diye sitem eder.
a17. Hayır! Doğrusu siz (Allah’tan ikram bekliyorsunuz ama kendiniz) yetime karşı cömert davranmıyorsunuz.
a18. Yoksulu yedirmek konusunda (gayret göstermiyor ve) birbirinizi teşvik etmiyorsunuz.
a19. Sınır tanımaz bir biçimde (hak hukuk gözetmeden) mirası alabildiğine yiyorsunuz.
a20. Zaten malı da çok seviyorsunuz.
a21. Hayır (bu hep böyle gitmeyecek). Yeryüzü sarsılıp parça parça döküldüğü (zaman)
a22. Rabbin(in emri) gelip melekler saf saf dizildiği (zaman)
a23. O gün cehennem getirilip ortaya konur. İşte o gün insan yaptıklarını bir bir hatırlar. Ama bu hatırlamanın ona hiçbir faydası yoktur (çünkü iş işten geçmiştir)!
a24. (İşte o zaman insan:) “Keşke bu hayatım için önceden bir şey yapsaydım” der.
a25. O gün O’nun (Allah’ın) azabı hiç kimsenin azabına benzemez.
a26. Ve O’nun vuracağı kelepçeler de başkalarının vurduğu kelepçelere benzemez.
a27. O halde Ey nefs-i mutmainne (kâmil iman ve sâlih amelle huzura ermiş olan nefis)!
a28. Rabbine O’ndan memnun olmuş ve O’nu razı etmiş olarak dön!
a29. Böylece katıl benim has kullarımın arasına!
a30. Ve (onlarla beraber) gir cennetime!
,
a1. Yemin ederim bu Beldeye (Mekke şehrine) ki (iş o inkârcıların sandığı gibi değil).
a2. Sen de serbestçe bu beldede yaşıyorsun.
a3. Ve o babaya ve ondan meydana gelen çocuğa yemin olsun ki
a4. Biz insanı (hayatında karşılaşacağı) birtakım zorluklara sıkıntılara dayanacak şekilde yarattık.
a5. (Hal böyleyken) o sanıyor mu ki hiç kimse ona güç yetiremeyecektir!
a6. (O insan) “Ben yığınla servet tükettim!” diyerek övünüp duruyor.
a7. Kendisini hiç kimsenin görmediğini mi sanıyor?
a8. Biz ona (görmesi için) iki göz vermedik mi?
a9. (Konuşabilmesi için) bir dil ve iki dudak lütfetmedik mi?
a10. Yine Biz ona (hak v e batıl eğri ve doğru) iki yol göstermedik mi?
a11. Fakat o sarp yokuşu aşamadı.
a12. Bildin mi o sarp yokuş nedir?
a13. O köle âzad etmektir (tutsakları özgürlüğüne kavuşturmaktır).
a14. Yahut kıtlık ve yokluk zamanında aç kişiyi doyurmaktır.
a15. Yakındaki bir yetime (bakmaktır).
a16. Barınağı olmayan ezilmiş boynu bükük bir yoksula (sahip çıkmaktır).
a17. Sonra inananlardan ve birbirlerine sabır ve merhamet tavsiye edenlerden olmaktır.
a18. İşte bunlar Allah’ın emirleri doğrultusunda yaşayarak âhiret mutluluğuna erenlerdir.
a19. Ayetlerimizi inkâr edenler ise sağduyulu hareket etmeyip Allah’ın emirlerini dikkate almayarak kötülüğe batmış kimselerdir.
a20. Onlara (kapıları) üzerlerine (sımsıkı) kapatılacak bir ateş vardır!
,
a1. Güneşe ve onun aydınlığına
a2. Onu izleyerek/okuyarak (ışığını yansıtan) Ay’a
a3. (Güneşin) ışığını ortaya çıkarıp gösteren gündüze
a4. (Gündüzün) aydınlığını bürüdüğü zaman geceye
a5. Gökyüzüne ve onu bina edene
a6. Yeryüzüne ve onu yayıp döşeyene
a7. İnsana ve onu düzgün bir biçimde şekillendirene
a8. Sonra da ona kötülük ve iyilik kabiliyeti/eğilimi ilham edene andolsun ki
a9. Kim kendini geliştirip (manevi kirlerden) arındırırsa o kesinlikle ebedi mutluluğa ulaşacaktır.
a10. Kim de kendini geliştirmeyip (isyan ve günahla) kötülüğe gömerse o kesinlikle kaybedecektir.
a11. Hani (Salih’in kavmi olan) Semûd azgınlığı yüzünden elçilerini yalanlamıştı.
a12. Onların en azgın olanı (deveyi boğazlayarak fesat çıkarmak için) ileri atılmıştı.
a13. Allah’ın resulü (Salih) onlara: “Allah’ın devesini kendi haline bırakın su içmesine mâni olmayın!” demişti.
a14. Fakat onlar elçiyi yalanlayarak deveyi kesmişlerdi. Bunun üzerine Rableri suçlarından dolayı onların üzerine şiddetli bir azap indirmiş ve onları yerle bir etmişti.
a15. Allah (yaptığı bir işin) sonucundan asla çekinmez (O’nun yaptıklarından dolayı hiç kimseye verecek bir hesabı yoktur).
,
a1. (Yeryüzünü) karanlığa boğan geceye
a2. Bütün parlaklığıyla ortaya çıkan gündüze
a3. Erkeği de dişiyi de yaratan (Allah’a yemin olsun ki);
a4. Sizin çalışmalarınız sonuçları itibarı ile farklı farklıdır (farklı hedefler peşinde başka başka işler yaparsınız).
a5. Her kim (Allah için) verir ve O’na karşı muhtaç olduğunun bilinciyle yaşarsa
a6.  Ve en doğru olanı tasdik ederse
a7. İşte onun için huzur ve rahatlığa giden yolu kolaylaştırırız.
a8. Fakat kim cimrilik eder kendini zengin görüp Allah’a muhtaç görmezse
a9. Ve en doğru olanı yalanlarsa.
a10. İşte onun için de zorluğa ve sıkıntıya giden yolu kolaylaştırırız.
a11. O kimse aşağıya (cehenneme) düştüğü zaman (Allah için paylaşmadığı) malı mülkü ona hiçbir fayda sağlamayacaktır.
a12. Şüphesiz bize düşen sadece doğru yolu göstermektir. Bkz. 16/9
a13. Muhakkak ki ahiret de dünya da bizimdir.
a14. İşte ben sizi alev saçan bir ateşe karşı uyardım.
a15#16. O ateşe kötü olandan (Hakkı) yalanlayandan ve (imandan) yüz çevirenden başkası girmeyecektir.

a17. Buna karşılık Yaratıcısına karşı sorumluluğunun bilincinde olan hep ondan uzak tutulacaktır.
a18. O ki malını Allah rızası için vererek (haktan) arındırır.
a19. O yaptığını kendisine yapılan bir iyiliğin karşılığı olarak yapmaz.
a20. (Yaptığı iyiliği) ancak yüce Rabbinin rızasını kazanmak için (yapar).
a21. Ve o (Allah’ın kendisine vereceği nimetlere kavuşarak) yakında hoşnut olacaktır. Bkz. 89/28-30 98/8
,
a1. Kuşluk vaktine
a2. Karanlığın dibini bulup sakinleşen geceye andolsun ki
a3. Rabbin seni terk etmedi ve sana darılmadı.
a4. Muhakkak ki (bundan sonraki hayat) senin için evvelkinden (hayatının ilk bölümünden/peygamberliğin ilk yıllarından) daha iyi (olacak)tır.
a5. Ve yakında Rabbin sana (istediklerini) verecek ve sen de hoşnut olacaksın!
a6. (Nitekim daha önce de sana nimetler vermişti.) O seni yetim bulup barındırmadı mı?
a7. Seni (din hususunda) yol bilmez iken doğru yola yöneltmedi mi?
a8. Seni ihtiyaç içinde bulup da refah seviyeni yükseltmedi mi?
a9. Öyleyse sen de yetimi güçsüz kimsesiz görüp ona kötü davranma!
a10. Yardım isteyeni asla azarlama!
a11. Ve Rabbinin nimetini temsille ve tebliğle anlat!
,
a1. (Ey Muhammed!) Biz senin kalbini ferahlatmadık mı?
a2. Senden o ağır yükü (“Sen sadece bir tebliğcisin” diyerek) hafifletmedik mi?
a3. O yük belini çatırdatıp bükmüştü.
a4. Senin şanını yüceltmedik mi?
a5. Muhakkak ki her güçlükle beraber bir kolaylık vardır.
a6. Gerçekten her zorlukla beraber bir kolaylık mutlaka vardır.
a7. Öyleyse (sıkıntıdan) kurtulduğun zaman yeni bir çalışmaya koyul (tebliğe devam et)!
a8. Ve (her işinde) yalnızca Rabbine yönel!
,
a1. Andolsun (Filistin’de İbrahim’in vahiy aldığı) İncir (diyarına) ve (İsa’nın vahiy aldığı) Zeytin (dağına)
a2. (Musa’nın vahiy aldığı) Tûr-i Sina’ya
a3. Ve bu güvenli şehir (Mekke’ye) ki
a4. Biz insanı en güzel şekil ve en mükemmel kıvamda yarattık.
a5. Sonra onu (inkâr ve isyan edince) aşağıların aşağısına çevirdik.
a6. Yalnız iman edip sâlih amel işleyenler için kesintisiz bir mükâfat vardır.
a7. O halde (ey insan!) Bütün bu gerçeklerden sonra sana hesap gününü yalanlatan nedir?
a8. Allah hükmedenlerin en güzel hüküm vereni değil midir?
,
a1. Yaratan Rabbinin adıyla oku!
a2. O Rabbin ki insanı embriyodan/yumurtadan yarattı.
a3. Evet oku! Senin Rabbin büyük lütuf sahibidir.
a4. O insana (bilgiyi) kalemle öğretti.
a5. İnsana bilmediği şeyleri de öğretti.
a6#7. Gerçek şu ki insan ne zaman kendisini yeterli görse (kimseye muhtaç olmadığına kanaat getirse) fütursuzca azar (kendini tanrılaştırır).

a8. Oysa dönüş yalnızca Rabbinedir.
a9#10. Allah’a yönelen bir kulu engelleyeni gördün mü?

a11. Gördün mü o (inkârcıyı)? Ya onun engellediği kimse doğru yolda ise?
a12.Yahut kötülüklerden sakınmayı teşvik ediyorsa (-ki öyledir-)?
a13. Hiç düşündün mü? Ya bu (adam Hakkı) yalanlıyor yüz çeviriyorsa? (-ki öyle yapıyor- O zaman bu yaptığı kendisi için iyi olur mu?)
a14. (Bu adam) Allah’ın her şeyi gördüğünü bilmiyor mu?
a15. Hayır hayır! Eğer bu adam tutumundan vazgeçmezse o yalancı günahkârı perçeminden (saçından) yakalayıp (cehenneme) sürükleyeceğiz.
a16. Evet o yalancı ar damarı çatlamış inkârcıyı (saçından tutup sürükleyeceğiz).
a17. O zaman da meclisini (yakın çevresini ve yandaşlarını) çağırsın da görelim.
a18. Biz de o gün zebanileri (cehennem görevlilerini) çağıracağız.
a19. Hayır! Sakın ha! Onun tehditlerine boyun eğme (çünkü onun yolu sapıktır)! Sadece (Rabbine) boyun eğ/teslim ol ve (O’na) yaklaş!
,
a1. Şüphesiz Biz o (Kur’an)’ı Kadir gecesinde indirmeye başladık.
a2. Kadir gecesinin ne olduğunu sen bilir misin?
a3. Kadir gecesi (Kur’an’ın o gecede inmeye başlamasıyla) bin aydan daha hayırlıdır/bereketlidir.
a4. Melekler ve Ruh (Cebrail) o gecede Rablerinin izniyle (hayatın her alanına dair) her bir iş için bölük bölük inerler. Bkz. 44/4
a5. (Melekler) o gece fecrin doğuşuna (Hakikatin tecelli ettiği kaynağa dönünceye) kadar barışın esenliğin huzurun bağışlanmanın formüllerini getirirler.
,
a1. Ehli Kitap olan (Yahudi ve Hıristiyanlardan) kâfir olanlarla müşrikler kendilerine apaçık bir delil gelinceye kadar (üzerinde bulundukları dinden) ayrılacak değillerdi.
a2. (O delil de) Allah’tan gönderilmiş bir elçidir ki o şaibelerden arındırılmış sahifeleri okumaktadır. Bkz. 3/105
a3. O sahifelerde (iman ve hayatla ilgili) mükemmel öğretiler (ve hükümler) vardır.
a4. (Buna rağmen) kendilerine kitap verilenler kendilerine hakikatin apaçık delilleri geldikten sonra ayrılığa düştüler. Bkz. 2/89
a5. Oysa onlar bâtıl dinlerden uzaklaşarak saf bir inançla dini yalnız Allah’a has kılmak O’na kulluk etmek namazlarında dikkatli ve devamlı olmak ve zekâtı vermekle emrolunmuşlardı. İşte en doğru olan din de budur.
a6. Gerçek olan şudur ki; Kitap ehlinden küfürde direnenler ile Allah’a ortak koşanlar cehennem ateşine girecek ve orayı mesken tutacaklardır. İşte onlar bütün yaratıkların en kötüsüdür.
a7. İman edip doğru ve yararlı işler yapanlara gelince; işte onlar yaratılanların en iyisidir.
a8. Onların Rableri katındaki ödülleri içinde temelli ve sonsuz kalacakları içlerinden ırmaklar akan Adn cennetleridir. Allah onlardan razıdır. Onlar da Allah’tan hoşnuttur. Bu mükâfat Rabbinin azabından sakınan ve O’na karşı sorumluluk bilinciyle yaşayan kimseyedir. Bkz. 89/28-30
,
a1. Yeryüzü şiddetli sarsıntı ile sarsıldığı
a2. İçindekileri dışarıya fırlatıp attığı
a3. Ve insan: “Ne oluyor bu dünyaya?” dediği zaman.
a4#5. İşte o gün (yeryüzü) Rabbinin kendisine bildirdiği haberleri (olup biten her şeyi) anlatacaktır.

a6. İşte o dehşet günü bütün insanlar yaptıkları kendilerine gösterilmek üzere darmadağın bir halde ortaya çıkacaktır.
a7. Artık kim zerre ağırlığınca bir hayır işlemişse onun mükâfatını alacak.
a8. Kim de zerre ağırlığınca bir kötülük yapmışsa onun karşılığını/cezasını görecektir.
,
a1. Yazıklar olsun (Hakka karşı direnmek için) soluk soluğa süratle koşanlara
a2. Öfkeyle etrafı ateşe verenlere
a3. Kin ve öfke ile sabahlara kadar kıvrananlara
a4. Tozu dumana katarak anafor oluşturanlara
a5. Bir bütün olarak toplumun içine dalanlara ki;
a6. Gerçekten (bu tip) insan(lar) Rab(ler)ine karşı çok nankördür.
a7. Üstelik insanın kendisi de buna şahittir.
a8. Zira o servet hırsına kapılmıştır.
a9. Fakat o insan bilmez mi ki kabirlerdeki ölüler diriltilip çıkarıldığı
a10. Ve içlerinde gizledikleri her şey ortaya konduğu zaman
a11. İşte o gün Rableri onların yaptıklarını kendilerine bir bir bildirecektir.
,
a1. Gürültü koparacak olan büyük felaket!
a2. O ne korkunç bir felakettir.
a3. Bilir misin nedir o büyük felaket?
a4. O öyle bir gündür ki; o gün insanlar çırpınarak etrafa yayılan küçük kelebekleri andıracak.
a5. Dağlar da atılmış renkli yünler gibi savrulacak.
a6#7. İşte (o gün) kimin tartı(da iyilik)leri ağır gelirse işte o hoşnut olacağı bir hayat içinde olacak. 
Bkz. 18/47 20/107

a8#9. Fakat kimin de tartı(da iyilik)leri hafif gelirse onun yeri “Haviye”dir.

a10. Bilir misin nedir o “Haviye”?
a11. O yakıp kavuran bir ateştir.
,
a1. Mal mülk ve evladın çokluğuyla övünmek sizi oyalayıp durdu.
a2. Öyle ki mezarlıklara varıncaya kadar onlarla övünüyorsunuz.
a3. Hayır! (Bunun doğru olmadığını) yakında göreceksiniz!
a4. Evet evet! Siz (bunun ne kadar kötü bir şey olduğunu) yakında bileceksiniz!
a5. İş sizin bildiğiniz gibi değil! Eğer siz bu övünmenin neye mal olduğunu tam kavramış olsaydınız (böyle yapmaz mal mülk ve evlat gibi dünyalıklarla övünmezdiniz).
a6. Elbette ki (siz bu yersiz övünmelerinizden dolayı) dünyayı cehenneme çevirdiğinizi göreceksiniz!
a7. Daha sonra onu (cehennemi) kendi gözlerinizle kesin olarak (ahirette) göreceksiniz!
a8. Nihayet o gün size verilmiş olan her nimetten sorguya çekileceksiniz!
,
a1. Asra (akıp giden zamana) yemin olsun ki
a2. (Kendine zulmeden) insan gerçekten ziyandadır.
a3. Ancak iman edip sâlih amel işleyenler birbirlerine hakkı adaleti iyiliği tavsiye edenler ve birbirlerine sabrı öğütleyenler zarara ve ziyana uğramayacaklardır.
,
a1. İnsanları arkalarından çekiştirenin onların haysiyetleriyle oynayanın vay haline! Bkz. 49/11
a2. O kimse ki sürekli servet biriktiriyor ve onu sayıp duruyor.
a3. Gerçekten servetinin kendisini sonsuza kadar yaşatacağını sanıyor.
a4. Hayır bunlar boş hayaller! Andolsun ki o Hutame’ye atılacaktır.
a5. Bilir misin nedir o Hutame?
a6. (O) Allah’ın tutuşturulmuş ateşidir ki
a7. (Onun) acısı yüreklere kadar işler.
a8. O ateşin kapıları onların üzerine kapatılacaktır.
a9. Uzatılmış direklere bağlanmış oldukları halde
,
a1. (Ey Resul! Kâbe’yi yıkmak için) fillerle gelen orduya Rabbinin ne yaptığını görmedin mi?
a2. Rabbin onların kötü planlarını başlarına geçirmedi mi?
a3. Onların üzerine sürü sürü uçan varlıklar gönderdi.
a4. Bunlar onlara pişkin balçıktan taşlar atıyorlardı.
a5. Ve nihayet (senin Rabbin bu atılan taşlarla) onları yenil(erek delik deşik edil)miş ekin yaprakları haline getirdi.
,
a1. (Rabbin) Kâbe’yi koruduğu için Kureyş Kabilesine birtakım imkânlar lütfetmiş
a2. Böylece onların Kışın (Yemen’e) ve yazın (Şam’a) yaptıkları ticari seferleri (Allah’ın yardımıyla) güven içinde devam etmiştir.
a3. O halde onlar şu evin (Kâbe’nin) Rabbini layıkıyla tanıyıp O’na kulluk etsinler!
a4. O Rab ki onları açlığa rağmen doyurmuş her tür tehlike ve tehdide rağmen güvende kılmıştır.
,
a1. Allah’ın dinini (ya da din günü olan ahireti) inkâr edeni tasavvur edebiliyor musun?
a2. İşte odur yetimi (ortada kalmışı) itip kakan
a3. Yoksulun yiyeceği ile ilgilenmeyen. Bkz. 69/34
a4. Vay o ibadet edenlerin haline ki
a5. Onlar ibadetin hakiki amacından gafildirler.
a6. Onlar öyle kimselerdir ki (ibadeti çıkar amaçlı) gösteriye dönüştürürler
a7. (Ama yardım etmeye sıra gelince) basit şeyleri bile esirgerler.
Bkz. 2/264 4/38 8/47
,
a1. (Ey Peygamber!) Biz sana Kevser’i (iyilik bereket mutluluk güzellik gibi bol nimet) verdik.
a2. O halde yalnız Rabbine ibadet et ve dik dur (kimseye boyun eğme)!
a3. Gerçek şu ki; senden uzak duran nefret eden (her türlü iyilik ve güzellikten) tamamen kopmuştur.
,
a1. (Ey Resûl) De ki: “Ey inkârcılar!
a2. Ben sizin tapındığınız şeylere asla ibadet etmem!
a3. (Yaptıklarınıza bakılırsa anlaşılıyor ki) siz de benim ibadet ettiğime kulluk etmezsiniz.”
a4. (İyi bilin ki) “Ben sizin kulluk ettiklerinize asla kulluk edecek değilim.
a5. Siz de (zaten) benim kulluk ettiğime kulluk edenlerden değilsiniz.
a6. O halde sizin (batıl) dininiz size benim (hak olan) dinim de banadır.”
Bkz. 10/41
,
a1. (Ey Peygamber!) Allah’ın (vadettiği) zafer ve fetih (Mekke’nin fethi) gerçekleştiği zaman
a2. Ve insanları Allah’ın dinine (İslâm’a) bölükler halinde girerlerken gördüğün zaman
a3. Rabbinin sınırsız şanını yücelt! O’na hamd et ve O’ndan bağışlanma dile! Zira O her zaman tevbe eden kullarını bağışlayandır.
,
a1. Ebu Leheb’in çifte gücü kahrolsun. Zaten kahroldu-kahrolacak!
a2. Serveti de kazandığı (parası) da ona bir fayda sağlamayacak!
a3. O yakın bir zamanda alevli bir ateşe atılacaktır.
a4. (Peygambere eziyet ederken kocasına destek veren) karısı da odun hamalı olarak (oraya girecektir).
a5. Üstelik boynunda hurma lifinden örülmüş bir ip olduğu halde
,
a1. De ki: O Allah tektir.
a2. Allah Samed’dir (Herşey O’na muhtaçtır O hiçbir şeye muhtaç değildir. Öncesizdir ve Sonrasızdır bütün evrenin asıl Sebebidir).
a3. O’ndan çocuk olmamıştır (kimsenin babası değildir) kendisi de doğmamıştır (kimsenin çocuğu da değildir).
a4. Hiçbir şey (hiçbir konuda) O’na denk (ve benzer) değildir.
,
a1. De ki: “Ben (yokluk gecesini) yararak varlığı çıkaran felakın (şafağın aydınlığının) Rabbine sığınırım.”
a2. O’nun yarattıklarının şerrinden
a3. (İnsanlığın üzerine kara bulut gibi) çöken (şirk ve cehalet) karanlığının şerrinden
a4. Düğümlere üfleyenlerin şerrinden
a5. Bir de kıskandığı zaman hasetçinin şerrinden (Allah’a sığınırım)!
,
a1. De ki: “Ben insanların Rabbine sığınırım
a2. İnsanların Sahibine (sığınırım)
a3. İnsanların (tek ve gerçek) İlahına (sığınırım)
a4. Sincice fısıldayan vesvesecinin şerrinden
a5. O ki insanların kalplerine kötü düşünceleri fısıldar.
a6. Görünen ve görünmeyen bilinen ve bilinmeyen varlıkların bütün ayartmalarından (Allah’a sığınırım).”
